; CDR: 00.00 
; TRV: 00.00 
; File: nmlch-nmdp2 
; Last changes made on 08/23/2001 
; Transcriber: Flor caniupil H. 
; Comments:  ; 
nmlch-nmdp2_x_0000_nmdp_00: <%> menokontu kütu kiñekemu wellimngi feymu llenua ko kütu ta aftuy tüfa peñi 
nmlch-nmdp2_x_0001_nmlch_00: feli yafkatunmu ürke inchiñ
nmlch-nmdp2_x_0002_nmdp_00: kidu yafkatunmu reke kidu duam ta mülelay ko kümeke mawida elngey küme ko müley fey re lifkülechi lüpünmu ta mülerumelay ta ko famngen may pukem may chewpüle rume wefi ta wüf ko, welu mawida fütrake mawidamu ta fallalay ta, aflay müna kümeke fishküko müley fishkütuam kulliñ chellkümtuam ngikümtuam kulliñ pi ta Ngünechen ta eli ta kom mawida pe may 
nmlch-nmdp2_x_0003_nmlch_00: felellimaychi 
nmlch-nmdp2_x_0004_nmdp_00: feley tati peñi, feymu ta rumeñma siempre feypiken inchiñ nunca kidu ngünewün felelaiñ feymu feypipetun ngati fey fantenmu tüfachi degenerasionmu feletuiñ piken porque kakerumetuy <P> trefkükompatuy pu wingka 
nmlch-nmdp2_x_0005_nmlch_00: ka rakiduam
nmlch-nmdp2_x_0006_nmdp_00: ka rakiduam akuli ti chi evangelizacion kuyfi inchiñ taiñ mapuchengen ta kim papeltulafuiñ chem dungu rume ta kimlafuiñ letra numeru ta kimlafuiñ, welu müna kim nütray fütake che pingi 
nmlch-nmdp2_x_0007_nmlch_00: rakiduami ka 
nmlch-nmdp2_x_0008_nmdp_00: rakiduam wewpife piam ta mülefuy ta kuyfi fey lelinielu papel reke llemay inay ñi dungu tati tuwün müna küme inayngün chumuechi tuwünngen ñuke tuwünmew chaw tuwünmew wekutuwün malletuwün fey kom inayngün dungu tati fey tüfa <%> simpre feypikefiñ kiñekemu penoli lelinienoli papel nütramkalaafuuiñ re papelmu re, re chillka pituiñ chillka, chillkatutuiñ feymu kintukefiyiñ rakiduam inchiñ ta kidu taiñ rakiduam kidu taiñ kewünmu, kidu taiñ longkomu ta niefuiñ ta rakifuam apuen, kidu taiñ piwkemu ta entuentuyafel ta nütram entuentuyafel ta kom dungu pin dungu nielkefiñ ngillatunmu femuechi dungun ngillatunmu, ngillatunmu ta tüfey feypikefiñ engün 
nmlch-nmdp2_x_0009_nmdp_00: inchiñ ta kuyfi ta rume fütra  falin dungu ta niefuiñ apuen kidu taiñ rakiduam kidu taiñ longkomu ta niefuiñ ta dungu niefuiñ ta nütram tüfa may ta ngewelay ta feychi dungu aftuy papelmu müten lifrumu müten chillka pituiñ feymu müten lelinietuiñ feymu ta kimkiyiñ ta dungual kidu duam ta kimwetukelaiñ taiñ dungual kuyfi ta felelafuy ta dungu pin dungu -/niek/- nieken tati peñi feychi dungu nieken tati, welu rüf feyngi pu' feyngi pu' peñi feyngi tati <%> 
nmlch-nmdp2_x_0010_nmlch_00: feli tati ta hermanu Domingo ta amuliay ta nütram eymi ta <uh> nütramkalpen ngati fey inhe ka ramtuayu tüfa eymi kuyfi we pichi wentrungelu tüfa chem kutran doy witrakontueymu inaymu tüfa tami mongenmu <uh>  peñi
nmlch-nmdp2_x_0011_nmdp_00: <Cough>inche peñi nunca kutranchengekelafun nunca, nunca kutranchengelafun depue' al'ü tremlu may inche küla mari <Noise> kechu tripantu puwülün fey wüla  kontuenu kutran kontuenew kutran y chumuelu chi pin kalefuy ñi kutran repente künumekefenu repente künumekefenu feymu fey ñi domo feypienu chumuelu anta ka ial ta elungepeafuymi tipüle nay müna pütukeymi <Laugh> fey kiñekemu wen'imu ta rüf piwkemu wen'i pingekelay ta che kam elungepeafuymi may chumuelu rume pienu, fey
nmlch-nmdp2_x_0012_nmdp_00: feypikilnge anay pifiñ, -/fem/- femli doy kümeafuy doy müchay l'anmuafun pifiñ pu peñi femuechi llowdungufiñ 
nmlch-nmdp2_x_0013_nmlch_00: nütrammu
nmlch-nmdp2_x_0014_nmdp_00: nütrammu tati feymu fey fey afngewey ñi duam kutrankawkülelu am inche repente künumekey ñi kutran fey amutripan amun Mañiwko, Mañiwko machimu  amun reküluwmen ñi peñi Hernesto Millalenmu feymu feypienew machi pewtuwfaluwmen kidu amun, kidu pewtuwalu pewtuanu chi machi feymu feypienew <Smack> chumal am weda kutra niymi piafeyu, nielaymi, welu feypingerkefuymi ni ka kutran weda kutran chi niymi kam weda ial chi elungeymi pingerkefuymi, welu ngelay feychi dungu chumal am kartikawafun
nmlch-nmdp2_x_0015_nmdp_00: femuechi weda ial elungeymi piafeyu fey ngelay feychi dungu fey dekuydawürkimi y paylalen umagturkeymi füñfüñeymu wekufü pienu, füñfüñeymu wekufü, wekufü ta ilelcheki chaw, pienu 
nmlch-nmdp2_x_0016_nmlch_00: femki amfe 
nmlch-nmdp2_x_0017_nmdp_00: femki peñi, feyngi tati mamita pifiñ papay, fente küme llegngen fempelamfe porque kimniefiñ feychi dungu tati tañi ñuke afkentu feypikeenew ella pichi wentrungen tremün feypikefenu ñi ñuke femkelayaymi paylalen umagtuki ta che ülaley ñi wün ta che füñfüñchekey ta wekufü pikefenu ñi ñuke, femperkelan anfe fey llegtripay tati pifiñ feypikefenu ñi ñuke pu' oye müna feypikefeiñmu siempre femkelayaymün füñfüñcheki ta wekufü ilelcheki ta wekufü y femürkefenu pu' peñi, fey llitu kutranün tati, welu wengeli müley l'awen'  l'awen'tuaymi pienu chi  machi orkütun anay, 
nmlch-nmdp2_x_0018_nmdp_00: rüf ilel-lenu orkütun l'awen' fey mongen 
nmlch-nmdp2_x_0019_nmlch_00: welu müli l'awen' ti <%> 
nmlch-nmdp2_x_0020_nmdp_00: müli l'awen' pu' oye müli l'awen' müli rume fütra newen l'awen' llemay müna weda fürey anfe epu pichike fantechi vasu copa -/pül/- copa l'awen'mu müten mongen femngechi feymu kom yeniefiñ ñi fe tati machimu ta rume feyentuken rumeñma feyentuken machimu kiñekemu tapüle ke kimlay pu machi re satana piki kiñekentu feyngelay feyngelay piken satana no wenu mapu ngüneluwün ta tukeyu ta machi, machingeki tati feymu ta kimkefi ta kutran chem kutran nien wedakutranngen, küme kutranngen kimkey ta machi kidu ngünewün ta kimkelay femngechi mongen peñi, 
nmlch-nmdp2_x_0021_nmlch_00: aaa,
nmlch-nmdp2_x_0022_nmdp_00: fey depue' rupay müfü tripantu chi fey ka kontuenew ka kutran feymew fey ka feypienu ño domo ka pu' ka femuechi feypienu fey ka fey wüla wedakünuenu ñi kutran feytamu eluwi rongewengümew fachi piwke püray famuechi kakül rupay fawpüle faw akuy famuechi apoy ñi piwke fawpüle feyta fantre poypoyi feymu fey ka femngechi antü diciocho ngewelay ñi chumal antü diciocho amunentuwün ñi domo rume feypilafiñ tripayalu inche pikünufiñ müten amuan machimu pilafiñ turpu, turpu
nmlch-nmdp2_x_0023_nmdp_00: kidu amun nanpi nentuwün kawellu nien feychiwe fey chillawün fey wentetupüle lelen amuan pikünufiñ müten engün müna mawünngi chumuelu am amuaymi ilay rume tüfi pienu pichiken mülekafuy ial antü diciocho kay tati chew iafun feymu fey, amunentuwün tati amun puwün reküluwpun ñi peñimu, maneluwün ñi peñimu Millalenmu feymu ka amun feymu pewtuwfaluwmen feymu ka feypienu chi machi fey <P> <Noise> chumal am weda ial niymi piafeyu tüfa chaw, femlaymi re wekufü femekeymu tüfa ka refriaw 
nmlch-nmdp2_x_0024_nmdp_00: rume wütre refriaw nieymi kuerpumu fey trapomkawküli fey feyta femekeymu tüfa fey, welu l'awen' müleymi ka pienew fey ka pürüm chalintukuwpun amukonün meli antümen fey wüla amukonün <Cough>amuyu ñi domo inchiu kuydaniepuenu meli antüpuyu  fey mongen mongefun küyen rupapelay fey ka wüñotutuenu ñi kutran, welu müna küme l'awen'tuenew kom limpiay ñi kuerpu epuñpüle tuenew rüf <%> kaenu l'awen'mu feymu fey ka wüñotulu ñi kutran feymu ñi fotüm feypifenew 
nmlch-nmdp2_x_0025_nmdp_00: müna weda fey re fante ütrüfkaymi plata mongelaymi tüfi fanten pimu machi platawimi fey ütrüftripay plata mongelaymi pi, ka feletuymi pienu feymu feypifiñ no importa hijo pifiñ no importa, welu kimün tañi kümelkatew feychi l'awen'  ka kutran niepelan tüfa pifiñ ka kutran peno feleruputun ka fekekatun feymew fey de<%> ñi duam dew konün tati casi rüf niewelafun guelta fey pitalmu ngeenu ñi fotüm llamay amulansi yengepan fey saminangen -/al/- Galvarinu
nmlch-nmdp2_x_0026_nmdp_00: feymu feypienu doctor vesicula nierkermi tüfa pienu rume pasalewi tami vesicula indiestamente amuaymi Temuko mandawayu tüfa pienu <Noise> pürüm rangipun al una de la mañana puwülngen feymu ka antümu pewtungen ka, ka doctor pewtuenew ka kiñe altülmi l'ayafuymi pienu en la ultima mandangimi tüfa chumuelu fente dejawimi pura kura nieymi pienu amulefuy aylla puwalu, aylla puwle l'ayafuymi pienu <P> operayaymi pienu
nmlch-nmdp2_x_0027_nmdp_00: versikula ürke nien pu peñi, feymu operangen ka antümu operangen inche may mongepiafun pin, dew l'apelayan tüfa pin, kiñeke kom rakiduamün kiñeke che nga operangi l'aki resitikelay operacion pingeki fempelayan tüfa pin, feymu ka feypienew dunguntukuenew pu emfermera no se arrepienta arepentiwkilngen repentiwülmi depue' ka küpalm rume asekasungewelayafuymi tati rüf repentiwkilnge ramtukanienu tunten tripantu nieymi pienu kurengeymi pienu tunten familia nieymi pienu <Noise> kom feypiniefiñ we wentru eymi pichi familia nierkimi münakerkigün
nmlch-nmdp2_x_0028_nmdp_00: repentiwkilnge mongeaymi tati chumülmi rume vandonakünuaymi tami ruka tami domo nampiyawetuay pichikeche kom kutrankaway pienu repentiwkilnge no femlayan fey operangen tati, peñi, operawün, de la vesicula operangen -/küla ant/- epu antü müten pitalmu Temuko mandangetun Alfarinu mülepatun epe mari antü mülefun Alfarinu fey küme duamwelan mongen pu' mütray müten monngen anay, peñi, ka pürüm reklametun alta elungenoafulu inche fey ñi wen'i Daniel Sae duamtupefiyu ngati peyawülmenu ka
nmlch-nmdp2_x_0029_nmlch_00: aaa,
nmlch-nmdp2_x_0030_nmdp_00: mülenge müten pitalmu pinienu faw küme kuydaniengimi tati rukamu puwtulmi pekankawtulmi kümelayafuy pienu mülenge müten pitalmu kakelu che operawi melike antü müten niengi pitalmu elueluniengetuy alta inche fey elungelan alta <*SPA>a'ta que reklaman alta wüla kidu reklaman alta fey wüla elungen alta 
nmlch-nmdp2_x_0031_nmlch_00: fey wüla
nmlch-nmdp2_x_0032_nmdp_00: mari kechu antü mülen pitalmu feymu peñi, rumel feypileken tati tunte antü rume tunte pun rume gracia Dios piken rüf kidu ngünew chumlelan rume feymew peñi, akutulu inche <Noise> fey pewmapatun epu kawelltun kompañentupaenu pewma ta tüfi
nmlch-nmdp2_x_0033_nmlch_00: aa,
nmlch-nmdp2_x_0034_nmdp_00: feymu wirafkülen yenge fachi pikunmu yeenu epu kawellutun rangintukunienu wirafkülen kawellutun feymu akordan malün ñi pütra we operawün nga tüfa chumuelu <%> wirafkeatun kay pin, rangintukunienu ñi epu kawellutun kiñe Trañitrañi  Kasike kimniefiñ Carrascu ka ñi kuñaw Alfrew fey epu kawellutun yeenu inche ñi kawellu ka amuli külangeiñ famuechi amuliyiñ fentre küme melarmelarngi ñi wirafün kawellu amuleiñ 
nmlch-nmdp2_x_0035_nmlch_00: pewma tüfey
nmlch-nmdp2_x_0036_nmdp_00: pewma tüfey peñi, feymew fey wüñomeiñ fachi adkompatuiñ rukamew fey nagkawelluyngu fey ti chi kasike fey minche makuñ küpalnierki kiñe fotilla pülku fey nag kawellunge pienu nag kawelluiñ fey eluenu kiñe vasu, kiñe copa pülku lig pülku, pewma tüfi, peñi,
nmlch-nmdp2_x_0037_nmlch_00: aaa,
nmlch-nmdp2_x_0038_nmdp_00: femuechi fütra pewman feymu fey ka antümu nütram pewmafiñ ñi domo femngechi pewman trafiya vieja, chem pewman chi pifiñ pülku elungen ñi pewma fey lig pülku elungen kompañkeawülenu ti chi kasike ñi Jose Carreru duamtukelafiñ rume chi wentru tüfi kimniefiñ, welu kamapu che am fey duamtukelafiñ femngechi pewmarumen fey peñi <Cough>l'awen'  ka peno anta ñi elungen fe feychi lig pülku pütufiñ ñi pewma tati tayi tüfa anay, peñi, -/pet/- küyenmu müten küdawkületun pu' peñi, rume küme 
nmlch-nmdp2_x_0039_nmdp_00: mejoriatun kom che ñi pu wen'i afmaltuenew kosechamu meketun ñi küdawün pu' 
nmlch-nmdp2_x_0040_nmlch_00: <hm> 
nmlch-nmdp2_x_0041_nmdp_00: cota katrükentranmu kontun kayu konchi noviembremu operawün depue' alkansan% katrüketranmu% ñi fotüm fey alulaenu ñi katrüketranal% no me digo tay' lesiando pienu amutunge rukamu pienu fey pichi katrümen fey küpatun leulaenu ñi küdawal kosechamu ya marsumu arawmu ka kontun pültrüwtun arawmu <Noise> fey anay, peñi,  dase cuenta que operawkalan reke 
nmlch-nmdp2_x_0042_nmlch_00: operawnolu trokiletuymi%
nmlch-nmdp2_x_0043_nmdp_00: <%> rume almiranietuenew pu che tiemu müli kiñe vesina tati -/ep/- doy tripantuy petu regimenküli feychiwe pepaenew ka 
nmlch-nmdp2_x_0044_nmlch_00: eymi <uh> newentuymi dewma ta
nmlch-nmdp2_x_0045_nmdp_00: ¡uu! inche dew newentutun küdawtun kom pu' feymu nunca nguyükelan ñi ngünechen rüf Ngünechen ka müten kom kimni dungu kom pepi niy dungu <Cough>ka niey l'awen' chem che rume chem machi rume chem mediku rume kidu ngünewün kimkelay chem dungu rume tüfey chi doctor llemay operaenu tati Dios ñi podermu fey küme entuñmaenu ñi kutran tati kakelu kümelkalewetulay awantalan küdawmew iangel pekan ilay ka felekey operawi pu che 
nmlch-nmdp2_x_0046_nmdp_00: inche tushpu kasi feyentungekelan rume yo no pikefiñ engün itrofill ituken pikefiñ inche 
nmlch-nmdp2_x_0047_nmlch_00: kellueymu fentren Ngünechen ka 
nmlch-nmdp2_x_0048_nmdp_00: reodiongenlan rume ialmu peñi, ka -/tan/- tantiaw ikelan rume tunte ñi in iken müten ilo chemngepe rume femngechi mongen, mongen tati peñi, femngechi kutran müten kontuenu kuyfi tati fey <%> tüfa, tüfa meli tripantu rume fuerte rülekalan rume, rülen re weche rüleken müten 
nmlch-nmdp2_x_0049_nmlch_00: Ngünechen ta chemniekimu ka poyeniekeymu 
nmlch-nmdp2_x_0050_nmdp_00: rumeñma, rumeñma poyenienu ka peñi, feymu llemay <%> feymu llemay fentenmu felen piken rumkaw rume re felelan piken tati peñi, fey ka tripantu nentualu ngillatun inchiñ feypifiñ ñi pu che chumaiñ am tüfa anay chew entuafiyiñ dungulmachife ngewelay tüfa mülekefuy chi füta wentru perdey tati ngewelay kom dungumu kuñifaliyiñ iniam dungumachiay chew peay dungulmachialu pipiyen ñi pu che feymu kiñe domo feypienew, feypi, eymi ta dungulmachiaymi ka pingen eymi ta llowdungulafimi ta machi pingen 
nmlch-nmdp2_x_0051_nmlch_00: pingimi
nmlch-nmdp2_x_0052_nmdp_00: pingen inche konkelan feychi dungumu pifiñ puedelan pero kom kimentunierkelaymi afekentu kimimi tüfachi dungu kimentunieymi tati puwaymi tati kelluayu ka pinkepienu ñi pu wentru ka fey ka konün dungunmachinmu tati dungumachinge pingen feymu konün dungulmachimu
nmlch-nmdp2_x_0053_nmlch_00: adümuwimi
nmlch-nmdp2_x_0054_nmdp_00: adümuwün tati fey tüfa datuwün ñi domo kidu dungumachilün ka ti ñi kompaire akupi tayi ngati fey famuechi datuki ñi domo kutranelkülewlu fey ka wichafemenu ngewelay dungulmachife fawpüle inche müten dungul machife 
nmlch-nmdp2_x_0055_nmlch_00: fentre küme ta <uh> <%> wüna ñidolkületuymi reke 
nmlch-nmdp2_x_0056_nmdp_00: feley pu' peñi, feley
nmlch-nmdp2_x_0057_nmlch_00: kidulelaymi tüfi ka 
nmlch-nmdp2_x_0058_nmdp_00: no femlay pu' peñi, femlay 
nmlch-nmdp2_x_0059_nmlch_00: felellimay chi peñi, tüfa ta amuliay ta eymi ta fentre küme ta rupakerkimi ta dungumu -/kutrakekiw/- kutrankawkeerkimi tati, welu ini rume ta ngelay ta montual ta tüfachi mapumew wentrungeafuy rume domongeafuy rume domongeafuy rume pichichengeafuy rume, füta chengeafuy rume <uh> inaatew kutran ta inakeyu müten tati ka tukengeeyu feyta <uh> trontronagki ürke ta che fey, welu kiñe kuñifall femngechi nielu mongen peneñmuy ta l'awen' ka fente küme newen trekaletuki tati, peñi Domingo
nmlch-nmdp2_x_0060_nmdp_00: feley pu' hermanu feley pu' peñi, si cierto eso feymu fey feymu llenua feypiken rumel siempre feypileñmuken Ngünechen pileken y chalintuleken  Ngünechenmu ka mañumtukefiñ gracia piken afkentun ta inche ta müte kutranchengelafun ka, welu afkentun trempürammen machimu <Noise> siempre porque ñi ñuke kutranchengefuy, kutranchawmafuy rumeñma y mongeli petu ñi ñuke rume kutranchengefuy%
nmlch-nmdp2_x_0061_nmlch_00: petu mongeli
nmlch-nmdp2_x_0062_nmdp_00: petu mongeli ñi ñuke rume kushey tañi ñuke Temuko müleputuy wariamu tati ta peñi Bernardomu müli müli ta rume kushey tañi pitiwelay  an tani ñuke, epe puwülni pataka tripantu 
nmlch-nmdp2_x_0063_nmlch_00: pataka tripantu dewma
nmlch-nmdp2_x_0064_nmdp_00: epe puwülni pataka epu tripantu mülewi ñi patakayal puwülal pataka feymu ta rume kimentukefiñ kompüle rupaken machimu Rarürüngi kütu amuken machimu 
nmlch-nmdp2_x_0065_nmlch_00: ka lof
nmlch-nmdp2_x_0066_nmdp_00: ka lof kamapu amuken machimu kuyfi fütra kuyfi amun ta machimu n'amun'tu amun kawellumu amun -/küla/- meli nagmen feychi machimu Karürüngi wentru machimu kompüle rume miawken <Cough>feymu ta rume kimentuniefiñ kom tüfachi dungu y ka ñi pu che ñi pu wen'i feyta kom kimentunietew am ñi inaniekefel feychi dungu y mapuchewkülen kom ñi wingkakawkülenon feymu ta rume maneluwki inchemu engün kom dungumu eymi piniekenu müten engün eymi piniekenu müten engün kom dungumu feymu ta ñidolkünuwngen ñidolkülen pipen ngati fey envece yamkefun ñi mallmawlu reke ñi feypial porque siempre femkünuwken pero femfalnofel ka porque kiñeke may mallmawlu rume femafun inche manijanien ñi lof piali piafun pero a
nmlch-nmdp2_x_0067_nmdp_00: femkelan ayükelan ñi, ñi femal ñi  mallmawal ayükelan fey kiñe rume küme inanieñmukan müten ñi mapu, mapu rakiduam ñi mapu kimün kiñe rume inanieñmukan müten pu' peñi, femuechilen tati fente tremün piken <Cough>inche ta feman felerupuam pikelafun tati peñi, fantenmu ta rüf rume füta al'ü trem pu trem wentru reke ta nietukefiñ tüfachi dungu porque ñi allkütukefielmew ka ñi longkontukufielmew kom dungu nütram fütakeche nütramkay chem nütram rume müley dungu püramdunguy pu longko ella pichi wentrengen allkütun küme longkontukuniefiñ komchi dungu fey komchi dungu fey pengelnieltukefiñ engün feypifeypingepefulu fütake che <Cough> femngechi felepefulu pu che feychi füta wentru nga feypifulu kuyfi 
nmlch-nmdp2_x_0068_nmdp_00: pin dungu nieltukefiñ engün tati feymu ta rumeñma ayünieñmaenu tañi dungu engün tati peñi, feymu ta fantenmu ta felen tati inche ta ayütulafun tañi feliay turpu fante pichi no rume ta ayütukelafun tañi <Cough>famngechilial itulchengelial feymu ta Ngünechen tañi feychi adnietew ka kidu ngünewün kidu ngünewün felelan piken ka tüfa ka pichi feypituayu ka puken <Cough>rupay pewman epu wün ürke pewman feymu feypingen ngillatuaymi pingen feytiemew müley tami Ngünechen pingen üytukünulngen angka külleg tati müley siemvra nien fey kiñeke kül'antu rüngintu müli kiñe pichi menoko mülekefuy feymu, feymu feychi wingkulmu mülitami Ngünechen pingen pewma tati ngillatuaymi pingen truperfpüran trepelu inche 
nmlch-nmdp2_x_0069_nmdp_00: feymu nütram pewmafiñ ñi domo fey witraayu pifiñ witraayu pifiñ -/ngilltua/- ngillatuaymi pingepen tati pifiñ witran, witran ñi trayen feyti llafeko nien tati feymu eitrañmuken tati femngechi pewman ligarnagpay chi wünmu kiñekemu witran ngillatuñmupaken tati, peñi, femngechilen pewma rume tuwküleken pewmamu chem dungumu rume tuwküleken pewmamu siempre rume tuwküleken pewmamu  fey ñi domo kafey tati ngillatupaki witray puliwen ngillatukeiñ como trayenko nieyu trayenko pikefiñ tati küme ko niiyu kidu ngünewün felelayu ta ngelafuy ko ta chi wingkulmu tati, welu chemu chi kamaron reke pu püllü küpalniefiñ chi  ko tati nieyu llafe ko nieyu ko tati, nieyu ko kidu fey kidu ngünewün ta faw mülekelafun tati peñi, mari meli tripantuy tañi akun wüla tüfamu perdey ñi chaw üyiw nageltu mülekefun tati ella pichi n'opa pichi wingkulküli feymu mülekefun feymu tremün fey putremi ñi fütacheyem
nmlch-nmdp2_x_0070_nmdp_00: fey ayüfiñ tüfachi puewla ñi akual tüfamu feypifiñ akuayu pifiñ puayiñ feymu pifiñ lilayal kom müna küme espacio müli faw rume fotraki kongi chi mapu, ragngi ka fey kümewelay ta rukawam üyiw wentetu müna küme pichi rukamu müli rume ayüfiñ tüfachi pichi lelfün ñi rukawpayal fey hasta que akurupun, meri meli tripantuy tañi mülepan tüfamu 
nmlch-nmdp2_x_0071_nmlch_00: feli ka peñi, 
nmlch-nmdp2_x_0072_nmdp_00: feley pu' peñi, Lui' feyta
nmlch-nmdp2_x_0073_nmlch_00: <uh> fente <uh> dungu ta rupakerkimi ka kimnierkimi tati, welu pekan kimkelay che dungu tati
nmdp2_x_0075_nmlch_00dp_00: chumkawnu rume pu' chumkawno rume 
nmlch-nmdp2_x_0076_nmlch_00: <uh> Ngünechen ta elueyu ta küme longko che feyta <uh> yamfi ta dungu ka <uh> ya allkütuy ta che <Noise> 
nmlch-nmdp2_x_0077_nmdp_00: müngeltuy 
nmlch-nmdp2_x_0078_nmlch_00: feyta kimi müngeltuy  tati 
nmlch-nmdp2_x_0079_nmdp_00: müngeltuy, müngeltulelu 
nmlch-nmdp2_x_0080_nmlch_00: peñi, Domingo pekan ta kimlay ta che pekan ta nor trekalay ta che feymu ta eymi sakifali tami nütram tati fey inche tüfa <uh> mañumnieyu tami nütrammu fey ka fentepuay ta nütram inche pewmangelmi doy niaymi ka kimün ka kelluniaymu doy Ngünechen ta tami mongemu 
nmlch-nmdp2_x_0081_nmdp_00: feley pu' hermano 
nmlch-nmdp2_x_0082_nmlch_00: pewkayall tüfa peñi, chaltu may 
nmlch-nmdp2_x_0083_nmdp_00: pewkayall peñi, chaltu may pewküleaymi ka pewmangen kümelkaleñmuaymi küme powtuaymi ka tami mapumew 
nmlch-nmdp2_x_0084_nmlch_00: feli peñi,
nmlch-nmdp2_x_0085_nmdp_00: lemoria piputuaymi tami fütake che 
nmlch-nmdp2_x_0086_nmlch_00: feli chaltumay pewkayall 
nmlch-nmdp2_x_0087_nmdp_00: kiñeke pu wen'i ramtulu tüfipüle ka feymu ngemey ñi wen'imu piaymi