; CDR: 00.00 
; TRV: 00.00 
; File: nmdch-nmdch 
; Last changes made on 21/03/2001 
; Transcriber: Maria Elena 
; Comments:  
; 
nmdch1_x_0000_nmdch1_00: kiñe chalintukun dungun inche elkünuan tañi neyen dungun tufachi pañilwe llowngechi dunguwemew feyta tañi allkütungeam tuchi che kim mapunche dungulu pu lamngen pu peñi inche ñi üy Domingo Carilao Huiriqueo pingen
nmdch1_x_0001_nmdch1_00: mülen ta <*SPA>Labranza pingechi pichi wariamew welu tufachi pichi waria koneltuley ta temuko pingey chi fütra wariamew tañi ruka ñi mülemum <*SPA>pasaje la rosa pingey feychi rakiñ epupataka reglemarikiñengey tañi ruka ka nien kiñe mütrunwe dungun kullkull pingekey ta mapunche dungunmew
nmdch1_x_0002_nmdch1_00: feyta kayumeliwaranka reglepatakakiñe epumarikechu rakinngey ka feyta ñi inche ñi domo <*SPA>Laura Canio Marinao pingey welu inchiw nielayu kiñe iyalnurume mürngeyu müten inche tañi tuwün
nmdch1_x_0003_nmdch1_00: fewla pichin ngütramkayan tüfa tañi lof mapu ñi tuumun ta inche malalkawellu pingey ñi üy tufachi lof mapu fülküley ta Chol-Chol waria welu koneltuley <*SPA>Nueva Imperial pingechi wariamew nien tañi chaw feychi lofmew ka tañi ñuke 
nmdch1_x_0004_nmdch1_00: ka nien ta peñi ka tañi deya kom layeyngün tañi pu laku, kuku, chedki, chuchu, ñuke tuwunmew chaw tuwunmew niewelan ta pu füshakeche welu nien ta pu weku kiñeke leweyngün ka weku chaw tuwunmew ka weku ñuke tuwunmew kiñeke petu mongeleyngün
nmdch1_x_0005_nmdch1_00: inche tañi chaw Domingo Mateo Carilao Melin pingey tañi üy niey ta reglemarikula tripantu ka tañi ñuke Luisa Huiriqueo Ñancucheo pingey niey ta kayumariregle tripantu ka nien <Throat> regle peñi ka kiñe deya traftumew inchiñ tañi peñiwengen 
nmdch1_x_0006_nmdch1_00: purangeiñ regle wentru ka kiñe domo feychi <uhm> tuwunngeiñ ta inchiñ taiñ mapuchengenmew mulelu ta malkawellu mapu fewla ka pichin ngütramkayan chumngenengün tañi pu peñi pu reñma tañi pu küpan tañi chaw
nmdch1_x_0007_nmdch1_00: mapuchengey müley ta lofmew küdawkey tañi mapu itrofill ta ngankey fey tañi kom iyal ta inchiñ taiñ pu peñiwengen kom mülelu ta rukamew feyta küdawkey inchiñ feyta keyon tukukeiñ taiñ küdawal ka feyta tañi ñuke feyta rukamew mülekey 
nmdch1_x_0008_nmdch1_00: niey ta kidu tañi ruka tañi küdaw domo küdawmewnga mülekey ka welu kom inchiñ fey dewmakey ta iael ñuke <uhm> kuchatunmew picheken kom fill küdaw welu inche tañi ñuke aymeñ kutran, kutran chengey
nmdch1_x_0009_nmdch1_00: tañi kuifimew rumekutrankawkerki ta pu unen che femngechi feyta inche ñi ñuke fachantü fewlamew kutranchengetui ka tañi pu peñi feyta traftumew kula inchiñ doy inaiñ ta chilkatual wingka dungun koniñ ta kolegiomew
nmdch1_x_0010_nmdch1_00: kakelu feyta <uhm> anka künurpuingün müten tañi <uhm> kimün kon pilayngün konal ta chilkatue rukamew feyta nieyngün kidu ñi küdaw lofmew küdawkeyngün fill küdaw entukeyngün welu inchiñ kula taiñ inalu feychi diy kimün epu ta mülepui ta Santiago pingechi fütrawariamew inche feyta mülen temuko waria
nmdch1_x_0011_nmdch1_00: kangelu epu tañi <uhm> peñi mülepulu ta <*SPA>Santiago wingka chillkatuwemew konküley ta küdaw femngechi fey müleiñ taiñ mongen tufachi lelfünmew inche ñi ñuke pichin tukulpayafin tañi ñuke fachantümew rume kutranchengey
nmdch1_x_0012_nmdch1_00: rume <uhm> kutran kawkülekey tañi mongen kuifimew inchiñ ta llegeiñmew chew ta llegiñ ta inchiñ feyta inche tañi ñuke rukamew lelfumew müten lofmew müten ta kümelkaketukefui amukelafui ta pitalmew feyta mülefuinga kiñe kuifimew mülefui kiñe 
nmdch1_x_0013_nmdch1_00: lamngen kiñe fücha kiñe kude feyta kim püñeñ elchekefui welu fachantü ta ngewelay aftui layey ngewelay feychi adumuw ti chi che femngechi inche ñi ñuke tremoy amulay pitalmew re femngechi müten re kidu ñi l'awen'mew re kidu ñi newenmew rüf <uhm> roy ñi piuke femngechi inchiñ llegeleymew
nmdch1_x_0014_nmdch1_00: femu, femlu am fachantü feyta rume kutran kületui amukefui ta pitalmew fewla <uhm> newe penmangelay ñi kutran kidu kutran niey pingekey <*SPA>vesicula kutran ka fürkün kutran niey pingekey ñi dewtor  ta feypikeyu eluingekefui l'awen' welu turpu kümelkalayu 
nmdch1_x_0015_nmdch1_00: femngechi müley tañi ñuke welu fachantü fewlamew ka konkey ta machi l'awen'mew machi ta alukeyu ta l'awen' elukeyu ta kon fillke pepikayael chi l'awen' feyta feypikeyu fürküniey tüfachi domo <uhm> rume kuifi ta kutrankawkefui feyta fachantü ta llitunietueyu
nmdch1_x_0016_nmdch1_00: <uhm> kake antü niey tañi nünietuew feychi kutran pikeyu ta machi inche ñi feymew ta feyentukeiñ rume kutran kawlu tañi ñuke fachantü feymew kutran che ngetui ka fewla chumngen tañi pu reñma pichin ngütranyeaen chaw tuwunmew inche tañi pu <uhm> chedki, laku, kuku
nmdch1_x_0017_nmdch1_00: <uhm> machi küpangekerkefui welu inche tañi kuku kimpafiñ machi ngekelafui welu fey ñi ñuke ta machi ngekerkefui kuwfi welu niey fentren kimün fentren rakiduam mapunche rakiduam feyta inche eya pichi wentru ngelu eya pichi tremkülen ta inche elukenew ta dungu elukenew ta kimün inche tañi nierpual ka antü
nmdch1_x_0018_nmdch1_00: pike-enew ka antü eymi tremülmi nieaymi ta dungu niaymi ta kimün küme küpanngemi ta eymi küme che ta kümeke che ta eleymew eymi küme wentru ngeymi elmewentrungeymi kim wentrungeymi pikenew tañi kuku kuifi ngülametew eyapichi wentru ngenmew feychi küpangerken ta inche fey tufachi chaw tuwunmew 
nmdch1_x_0019_nmdch1_00: ka tañi ñuke tuwunmew kay ka femngechi <uhm> machi küpangelafuingün welu niefuingün ta fütrake fentren kimün longko ngekerkefui tañi pu küpalme ñuke tuwunmew pu domo ka elmen domo ngekerkefuingün tañi pu <uhm> chuchumew kom femngechi küpangen ta inche pu lamngen pu peñi 
nmdch1_x_0020_nmdch1_00: ngütramkameken ta fewla tuchi allkütulu adumle feyta longkon tukuay tufachi dungun femngechi dungun ta nien ta inche femgechi kimün inche ta newe pepilkefuñ newe longkon tukulafun ta kimün kuifi eyapichiwentrungenmew <uhm> allkütukelafun newe tañi chumngechi llowal tufachi dungu tañi pu küpalme
nmdch1_x_0021_nmdch1_00: tañi unen pu we almen kimpafinengün welu fachantü feyta rume <uhm> duamtutufuiñ tañi pu unen che welu ngewetulayngün afüingün inche ñi chaw inche ñi ñuke fey ka famngechingülamkenew feyta tañi küme che ngeal küme <uhm> küme dungucheal nial ta küme dungun nial ta küme kimün fey tañi küme tukulpangeal engün ka fey
nmdch1_x_0022_nmdch1_00: femngechi ngülamketew famngechingülakey ta pu che ka femngechi inche ka nien feychi dungun feychi ngütram pichin ngütramkameken tüfa pu lamngen pu peñi pu chachay pu kom tuchi ti allkünielu tufachi dungun allkütuayu eyapichiwentrungen inche, inche ñi chumngechi ñi tremün ta inche kay ka feyta ngütramkayan fewla 
nmdch1_x_0023_nmdch1_00: inche <uhm> nien pura tripantu fewla tukungerken ta <uhm> kolegiomew welu chumngelu pura tripantu nielu ula tukulen kolegiomew inche tañi ñuke tañi chaw kom tañi pu peñi mülelu kuifi eyapichiwentrungelu inchiñ rume kutran kawünmew tremürkeiñ rume kutrankawkeiñ ka inchiñ ka kimpan rume kuñifal ngekerkeiñ reke <uhm> nielafuiñ ta tukuluwün 
nmdch1_x_0024_nmdch1_00: iaelmew kom famngechikutrankawkerkefui femngechi feyta rulpal antü rulpa tripantu epu tripantu doy rumen ka tañi konafün kolegiomew femngechi fey <uhm> allmeñ <uhm> dewma amun amul tripantu nien feyta konün kolegiomew konlu kolegiomew inche tufachi kolegio pichi alükamapuley tañi lof rukamew 
nmdch1_x_0025_nmdch1_00: fentretu amukefun ruputukefun tañi amual puael ta kolegiomew tufachi kimeltue rukamew  feyti kimeltufe che wingkangey ka kiñeke chiñurangekey welu mapuchengekelayngün fey inche trawuweiñ tañi pu pichike che ngen pichike malen-ngen pichi peñi pichike deya lamngen 
nmdch1_x_0026_nmdch1_00: re mapuche müten kom am mapuchengelu inchiñ feyta mapuche dungukeiñ dewma tripaiñ ta wekun taiñ ürkütuael fey awkantukeiñ tufachi awkantumew ta mapuche dungu tukulpakeiñ mapu dungunmew awkantukeiñ fey tripakey feychi prefesora wekun fey mütrunkeymew küpange eymi chem pingekeymi am pikeymew
nmdch1_x_0027_nmdch1_00: fey lukatukefeiñmew illkutukefeymew chumngelu tañi mapuche dungu meken feyta kontuiñ ta ñi taiñ chilkatuael feyta lekafeymew illkutukefeymew tufachi eymün tami dungun mapudungun ta falilay chumngelu anta dungu, dungumekeymün faw tufachi kolegoiomew eymün ta küpamün ta faw werküngeymün eymün ta adumal ta wingka dungun 
nmdch1_x_0028_nmdch1_00: adumal ta wingka kimün adumal ta wiriñ feymew ta werküngeymün ta eymün werküngelaymün ta mapudungual ta faw pikefeymew ta feychi <*SPA>profesor ka feychi <*SPA>profesora feymew inchiñ <uhm> ñochingeiñ tañi adumal wingkadungukefuiñ welu newe rulpakelafuiñ mapuche dungun kam wingka dungun may wingka dungun ta newe rulpakelafuiñ femngechi
nmdch1_x_0029_nmdch1_00: dungun niekefuiñ welu ngoymangechi ngoypukechi ka femngechi mapudungulekefui müten awkantunmew ka petun chilkatuiñ ka femngechi kiñekemew mapudungu rume kefuiñ feyta lukutulngekefui kuifi rupamün faw adkiñmew tuchi mapudungulu faw lukupape pingekeiñ fey taiñ illkutungen illkungemün
nmdch1_x_0030_nmdch1_00: ka ulelngekefuiñ ta chumngelu tañi mapudungumeken ta inchiñ feychi <uhm> dungun nentu nentuyefiñ fewla welu rüf rupamew tufachi dungun feychi chillkatue rukamew mülekefui re ka tripache müten akui rupay tripantu kangelu tripantu ka akutui femngechi welulngekefui chi
nmdch1_x_0031_nmdch1_00: pu kimeltuchefe welu re wingkangelu müten akukey re chiñura müten akukey welu fey wechurpun <uhm> <*SPA>cuarto año básico triparpun ka ngekelay kangelu kursu fey ka wiñotukugetufin epu rupa wiñotufin <*SPA>cuarto año ngenulu am kangelu kolegio feyta tañi re felenual fey konketunfun ka 
nmdch1_x_0032_nmdch1_00: kom inchiñ ka, ka tuchi tañi pu kompañngelu ta inchiñ femkefuiñ depue' ah% afpun dungumew fey tañi doy wiñotunual feychi kursumew müten kiñe antü feypingey rume ñi chaw feypieyu feychi <*SPA>profesor chumngelu anta wiñotulmekeymi fotüm
nmdch1_x_0033_nmdch1_00: chumngelu kintulayngün kangelu chillkatue ruka kangelu kimeltue ruka pingey tañi chaw feymew inche ñi chaw <uhm> allkütui feychi dungu fey kintui kutrangekechi kintui chumngechi ñi amual ta kangelu chillkatue rukamew ta inche fey tukungen <*SPA>Imperial wariamew <*SPA>Imperial waria mülechi chillkatue rukamew konpun
nmdch1_x_0034_nmdch1_00: fey kamapu tripan pepulan we puulu inche we amulu inche wariamew pepulan ñi chew ñi mülepuan fey amuken ka wiñomeketun kula <*SPA>hora epu <*SPA>hora rangiñ rüpütukefun tañi amual ta pual ta wariamew femngechi kiñe triapantu ta famngechi rüpütiawün 
nmdch1_x_0035_nmdch1_00: fey afpun-ngechi dungumew fey fewla konün <*SPA>hogar indigena pingey tufachi waria <*SPA>Imperial fey pun feymew mülen kayu tripantu traftumew feychi hogarmew fey femngechi afpurpun ñi, ñi kimeltun welu feychi chilkatue rukamew <uhm> trawupuiñ kiñeke pu ka tripache re wingka müten-ngelu ka mülefui ta mapuche welu
nmdch1_x_0036_nmdch1_00: mapuche trukuwlay re wingka ka müten ayengekefenew inche kiñe <uhm> tañi adniel mapuche adniel ta inche ka almeñ newe kümelkeawkelafun tukuluwunmew fey kom famngechi ayengekefenewengün lelitukefenewengün feyta inche kutrankawün amulen tufachi dungu amulfin ka newe küme rulpakelafuiñ ta wingka dungun
nmdch1_x_0037_nmdch1_00: ka famngechi ayengekefenewengün tañi pu afkadi pu kompañelu welu feychi pu <*SPA>profesora pu <*SPA>profesor feyta kellukefenewengün ñochi che ngekefun inche ñochingeken fey chillkatunge müten <uhm> ayengelmi duam künülayaymi amulenge müten <uhm> ñochingele müten pikenew tañi ngülametew chi pu profesorfemngechi fey amulen ñochingechi amulen fey ka konün <*SPA>enseñanza mediamew
nmdch1_x_0038_nmdch1_00: <*SPA>Indutrialmew konpun mülelu feychi wariamew müten <*SPA>Imperial fey terminan tufachi <*SPA>cuarto medio <uhm> tufachi <*SPA>cuarto medio terminafin feychi tripantu kiñewaranka <uhm> aylla pataka reglemarikechumew dewmafilu inche feyti <*SPA>cuarto medio feyta amulan ta kangelu fütra kolegiomew <uhm> puulan <uhm> 
nmdch1_x_0039_nmdch1_00: postulafun <uhm> konalta <*SPA>Universidadmew feyta <uhm> puulan puntaje amutun tañi rukamew müputun traftumew kula tripantu mületun tañi lofmew re famngechi leputa fanten nielan pelan küdaw re famngechi pekan küdaw müten pichiken lelfün küdaw mapu küdaw feymew keyukefun müten, müten ka
nmdch1_x_0040_nmdch1_00: welu tripantumew wewkefuiñ chi plata ngkelafui ka kiñekemew pichiken tripaken ñi küdawtuael feychi dungun müten niefun ta inche kuifi welu tufachi kula tripantu mülelu inche lofmew <uhm> <uhm> kiñe antü pu rumey kiñe <*SPA>padre feychi <*SPA>padre ta kim mapudungurkey rume kim mapudungui
nmdch1_x_0041_nmdch1_00: feychi <*SPA>padre küdawkelekefui kuifi feychi% feychi <*SPA>Instituto Indigena pingekey <*SPA>casa  del obispao mülelu temuko waria fey purumey feychi lofmew fey lewkompui inche ñi rukamew dungupufi tañi chaw ka inche ka ina tripan fey ngütramkaeymew faw ta chumngelu ta mülelu ta kiñe <*SPA>capilla chumngelu ta mülelay ta 
nmdch1_x_0042_nmdch1_00: mülerkefui ta kiñe ruka tüfey wellilefui <uhm> almeñ kolegiomew trawulmün <uhm> al% püllelekerkefui takolegio piemew fey eymi Domingo pienew chumngelu trapumlafimi che <uhm> fey inche rulpafin tufachi dungu <uhm> fill rukamew ka rukatu amun kangelu lof mapumew ka ngemen 
nmdch1_x_0043_nmdch1_00: <uhm> wallpañmale chi lof mapu kom <uhm> kimeltufin engün ñi trawual ñi Domingo antümew feychi kolegiomew <uhm> <*SPA>mes de feychi küyen ngey ta <*SPA>febrero küyenmew fey kom küdaw küdaw, küdaw külefui che <uhm> kod purammew mekefui welu werkeyngün kiñeke feyta elingün antü amuingün kakelu pepi amunulu feyta werkey ñi pu iyal werkey ñi domo femngechi trawueiñ fentren che trawui
nmdch1_x_0044_nmdch1_00: fey akui puwi chi padre feyta ngütramkaeymew fachantü fewlamew ta <uhm> ngillatuaiñ <uhm> afküley tufachi ngillatun pieymew mapuche ngillatun chumngelu trawulaiñ faw <uhm> welu mapuche ngillatufuaiñ pingeiñ taiñ ngülamtun feychi pu che feyta ayüy tufachi dungu
nmdch1_x_0045_nmdch1_00: ayüyngün tufachi kimeltun dungun feyta femaiñ pingün müley ta <*SPA>dirigente müleay ta longko lealu <uhm> nordungulealu entudungunialu fey dulliay fachantü eymün dulliaymün pingeiñ tañi pu lof chengen fey inche fey nielu am pichin kimün <*SPA>cuarto medio newe kuifi <%> 
nmdch1_x_0046_nmdch1_00: kuifimew ta müte chilkatukelafui ta che kiñeke müten fey inche kinien ñi chilkatun amun ta wariamew ka ñi terminan ñi <*SPA>cuarto medio fey dullingen tañi animador ngeal welu traftumew reglengeiñ welu inche doy longkolen feychi, feychi trokin che mew femngechi fey trawülukefuiñ ta feychi kolegiomew 
nmdch1_x_0047_nmdch1_00: fill domingo antü pukefui ta kom lof che fülkülelu pu kude pu füshake che pu wecheke che kom pu peñi lamngen trawülukefuingün taiñ ngillatuael epu fume ngillatun nentukefuiñ wingka dungunmew nentukefuiñ ka mapunche dungunmew ka ngillatukefuiñ fey kula tripantu yefiñ tufachi dungu
nmdch1_x_0048_nmdch1_00: re inafeiñ tufachi dungu kom pu lamngen fey ka,ka femngechi feypiwuiñ kom trawukeleymew feymew chumngelu anta kolegiomew ta trawutrawungefuiñ chumngelu dewmalaiñ ta kiñe <*SPA>capilla  kiñe ruka fey rumel taiñ trawuael rumel taiñ ngillatumekeal pichin 
nmdch1_x_0049_nmdch1_00: nüdefuuleiñ keyuwleiñ entuafuiñ tufachi ruka piwiñ taiñ mapuchengen ka küyen tukuimew feychi <*SPA>padre fey dewmaiñ kiñe fütra <*SPA>capilla fey fantepumew petu müley chi <*SPA>capilla welu kangelu <*SPA>dirigente kangelu <*SPA> animador mületui fachantü fewla feychi dungu nentu, nentuyefiñ küme dungu fey% llemay 
nmdch1_x_0050_nmdch1_00: re ka femngechi ka pu lofmew taiñ mapuchengenmew ka mülekefui ta kiñekemew kutran kidu kutranngelu pu che kiñeke kontukefeyu wedake kutran feyti wedake kutranmew pitalmew amukefuingün ñi kümelkayal ka feychi kidu kutranngelu feyta mapu l'awen'mew müten kümelkakefui welu femngechi
nmdch1_x_0051_nmdch1_00: utukefuiñ taiñ yeyipumayafiel ngillatunmayafiel tañi kümelkatual tufachi ngillatun mu mapudungumew entukefuiñ lukutumakefuiñ tañi nietual newen nietual küme mongen nietual küme rakiduam newentual ñi kalül
nmdch1_x_0052_nmdch1_00: <uhm> keyuatew ta chaw ngünechen kom chuchi tañi ngününetew feychi dungumew ngillatumafuiñ kutran tripakefui tañi pu <*SPA>dirigentengen femngechi fey kula tripantu traftumew ta mülen fey ka femngechi kiñe antü feypirumenew feychi <*SPA>padre Domingo eymi allkükeymi mülen kiñe trawün ta
nmdch1_x_0053_nmdch1_00: <uhm> wariamew temuko waria pienew may wenche allküfiñ ñi mülen pifin feyta üllkeyngün ta <*SPA>beca <uhm> konsegilmi aretulmi ta <*SPA>plata feyta amulafuimi <uhm> chilkatun chumngelu am  fantepualu müten tami chilkatun ta eymi pienew femngechi fey ngülametew fey feychi <*SPA>padre ka femngechi fey amun temuko waria 
nmdch1_x_0054_nmdch1_00: ngemen feychi trawünchemew admapu pingekefui kuifi feychi tufachi tripantu ngey ta kiñewaranka ayllapataka puramarireglemew feychi tripantu ta amun <uhm> fey elungey feychi <*SPA>beca fey nielu am trawün che inche kom trapuniefin ta kom lof mapu keyukefinengün <uhm> ñi trawüal
nmdch1_x_0055_nmdch1_00: <uhm> re ngillatun dungun müten <*SPA>no ka <uhm> peal küdawal <uhm> rakiduamal kangelu dungumew <uhm> tañi chumngechi taiñ pepilafiel ta küdaw <uhm> aretuafiel ta kiñeke keyun wülngekelu ta wariamew pu <*SPA>instituciones fey may chi feychi dungumew keyukefuiñ chi pu lof ka famngechi trawülukeiñ taiñ
nmdch1_x_0056_nmdch1_00: chumlen taiñ mongen mapuchengenmew chumngelu ta newe nielaiñ taiñ mapu chumngelu ta profrengeiñ ta inchiñ chumngelu ta femngechi wedakulpangekeiñ chumngelu ta kuifi mülekafui fütrake kimün fütrake rakiduam kümeke kimün fantepumew ta afületui piukeiñ mapuchengenmew feychi femngechi trawün niekefun inche kuifi femngechi fey ka keyufemen pürüm
nmdch1_x_0057_nmdch1_00: fey <*SPA>Instituto pitagora pingey mülelu temuko waria feymew konpun ñi chilkatual epu tripantu traftumew konün tufachi <*SPA>Intitutomew femngechi fey ka amulen ñi chilkatun <hm> doy <uhm> nieal <uhm> ka pichin kimün fey famngechi fey tripantun feychi all% <*SPA>como animador
nmdch1_x_0058_nmdch1_00: <uhm> longkomew ngewetulan fey konpun wariamew epu tripantu chilkatupun ka fey ka fey küdawün feychi <*SPA>organizasionmew como dirigente como <uhm> wecheke wentru ka trawüluiñ pu üllchake domo trawüleiñ feychi organizasionmew fey tukulpaiñ entueiñ ayekan ngütram ayekan dungun <Throat>taiñ
nmdch1_x_0059_nmdch1_00: <uhm> wepumal ta kuifike ayekan kuifike kümeke dungu femngechi trawüluiñ pu kake epu peñi mülelu fill lof mapumew fey fentren tripantu mülen feychi organizasiomew feychi trawünchemew fey tripakeiñ  <uhm> fill waria amukeiñ ka temuko wariamew <uhm> ka% <*SPA>santiagu wariamew 
nmdch1_x_0060_nmdch1_00: concepción fill wall nganfill, nganfill waria ngemeiñ wepümael tufachi ayekan dungu <*SPA>musica mapuche <uhm> trutruka tukefuiñ purukefuiñ kutrung tukefuiñ choyke mülekey, mülekey choyken kom feychi dungu tukulpakeiñ pengelkeiñ wariamew ka lofmew ñi feychi lofmew pengelkeiñ tañi doy falintungetuael
nmdch1_x_0061_nmdch1_00: tukulpangetual fey femngechi konkey feychi, feychi amukeiñ feychi lofmew wariamew feyta kimnielay pengeltungel chumngen ta purun chumngen ta müleken ta tufachi dungu fey femngechi dungumew keyufiñ keyuken kuifi fey facha% fentepumew fewlamew pu wingka ta <uhm> kimeymew fewla <uhm> mapuchenge mülekey ta mapuche pu mapuche ta niey ta kimün
nmdch1_x_0062_nmdch1_00: pu mapuche niey ta mapunche dungun niey ta mapunche rakiduam niey ta mapunche kom kümeke ngülamün <uhm> elu keyuafiñ kay pingün femngechi feyta fa% fantepumew falintuniengetuiñ ta inchiñ ño% ñochingekechi feychi dungumew llemay pengelulu ta kinfawlulu ta inchiñ pengelmew ta dungun 
nmdch1_x_0063_nmdch1_00: pengelmew ta chumngechi <uhm> rakiduam <uhm> chumngechi tukuluwün chungechi dungun nielu ta inchiñ femngechi koneltuiñ ta tufachi<uhm> kimelngey kimngey ta tufachi fütra mapumew feychi dungu welu kutran ngekechi dungumew llemay kom trurlaiñ taiñ rakiduam inche ta
nmdch1_x_0064_nmdch1_00: fentrentu küdawün weula inchemew rume kullingekelan nielan ta plata re famngechi müten re falta miawün kuifi re femngechi fentren tripantu ta miawün re femngechi müten kelluntukuyiawün müten <uhm> kinfaluwmeken müten chumngen ta mapuche chumngelu tuntelekefun ta mapuche kuifi 
nmdch1_x_0065_nmdch1_00: chem küdaw ta niekefun niekefui mapuche ta kuifi feychi dungu
nmdch1_x_0066_nmdch1_00: kompüle rulpafiñ taiñ trawünngen trawünchengen welu kiñeke entun müten llemay kom che ta trawüwlay kiñeke taiñ  pu reñma ka pu karukatu kake tripa che ayengekeymew femiawün ta wedake che femiawüngün ta ayengefali ta feychi pu wedake che pikefeiñmew welu inchiñ ta re femngechi pekankeawkelafuiñ
nmdch1_x_0067_nmdch1_00: pewfalual kimngeal ta mapuche müley taiñ kutrankawal ka llemay pengelal ta dungufeychi dungu ta pengelkefuiñ inchiñ taiñ lof mapu ta mülelu tuchi mapuchengelu llemay tuchi mapuche rakiduam nielu llemay niey ta mülekefui ta fütake kim chi che pu fütrake wewpife mülekefui ta longko
nmdch1_x_0068_nmdch1_00: feychi longko niekefui ta fentren kimün pekan ka longko niekelafui ta che pekan ta ka dulli% dullingekelafui ta che tañi longkongeal nienmew ta kimün nienmew ta küme rakiduam küme entumew ta dungu küme dungun ta nienmew femngechi dullingekey ka mülekefui ta fütrake wewpife tukulpadungufe kuifi
nmdch1_x_0069_nmdch1_00: kuifike dungu tuwmün llemay chew ñi tuwün chew ñi küpan chumngechi ñi tuwün chem reñma nien chumngey ñi pu reñma kom tukulpakefui feychi wewpife feychi wewpin ta tripakey ngillatun dungunmew eluwün dungunmew rukan dungunmew palin dungunmew tripakefui tufachi wewpin famngechi ta trawuluwi ta che 
nmdch1_x_0070_nmdch1_00: tukulpawkey ta chumngen ta che chew ñi tuwün chumngechi ñi küpan chumngechi ñi küpanngen femngechi ngütramkawkefui ka mülekefui ta machi kuifimew ta fentren machi ta mülekefui feychi machi ta pekan machi ngekelafui ta che pekan machin ngekelafui ta domo kümeke kimün l'awen' kimfui fentren ke l'awen' mülefui ka fentren ke l'awen' 
nmdch1_x_0071_nmdch1_00: faw fantepumew ngewelay ta machi ngewelay ta l'awen' ka afi ta l'awen' newengewelay ta kimüm fantepumew wingkawlu wingkawtuiñ ta fachantü feymew feychi dungu kom ngütramkefuiñ ta inchiñ ka mülekefui ta fütrake wüdüfe feychi wüdüfe wentru domo füshake che wecheke che trem che dewmakefui ta
nmdch1_x_0072_nmdch1_00: pepiluwkefui ta wüdun fantepumew ta ngewelay ka falintungewelay feychi dungu ka mülekefui ta fütrake rütrafe dewmakelu ta <*SPA>plata medella chem trarilongko pepiluwkey ta che kuifi mülekefui ta fütake kim, kim chi che ka mülekefui ta domo wentru kümelchefe ngütamchefe
nmdch1_x_0073_nmdch1_00: tuchi trafolu tuchi <uhm> allfülu kidu müten ta müle%  kümelkawketui ta che mülenmew ta l'awen' llemay mülenmew ta kimün llemay re famngechi che ta l'awen'tu rumekelay ta che kiñeke entun müley che küme kimlu ka müley chi küme elchefe püñeñ elchefe püñeñ ngeaymi ta che müley ta rulpangekey inkatungekey yengekey tañi chuimngechi püñeñngeael ta che 
nmdch1_x_0074_nmdch1_00: feychi che feychi kimün pekan kimlay nienmew ta dungu nienmew ta kimün nienmew ta rakiduam nienmew ta longko femngechi elkünungey ta tüfey kidu ngünewün femkelay ta che kidu rangiduam, rakiduamkelay ta che mülenmew ta feyentun mülenmew ta ngünechen femngechi elkünukey ta che pekan ta mülekelay ta che 
nmdch1_x_0075_nmdch1_00: mülekefui ta fütrake yamün kuifi pu che rume mülekefui ta yamüwün rume mülekefui ta kimün pu chaf che ta mülekefui ta yamüwkefui ta che ka fillkemongen mülemün ta faw mapumew ka famngechi yamngekefui feychi dungu allmeñ afküley ta tüfa welu fantepumew fewla 
nmdch1_x_0076_nmdch1_00: ka famngechi tukulpangekeiñ inchiñ taiñ kimael inchiñ taiñ pepilael ta doy ka tufachi dungu llemay mapudungu mekeiñ ta tüfa mapundungun mapunche dungun tripayal tufachi pañilwe mew kimael ta pu ka tripachekimael ta ka lelfün che chumngen taiñ dungun müley ta fill lof müley ta fill lof mapu 
nmdch1_x_0077_nmdch1_00: lafkenche mapu puelche mapu nguluche mapu williche mapu müley ta pu peñi müley ta pu lamngen pu fushake che pu kimche kakewmi taiñ dungun kakewmi taiñ kimün kakewmi taiñ chumngechi dunguken <uhm> kakewmi ta chumngechi taiñ <uhm> chumngechi entuken taiñ dungu feychi kimün müley taiñmew trapumafiel 
nmdch1_x_0078_nmdch1_00: chumngechi taiñ trawülafiel ta tufachi dungu tañi entuael tripayal tufachi pañilwemew allkütual longko tukuaiñ rumel müleay ta mapuche pichike che ta allkütutuay fushake che ta ka allkütutuay chem che rume mapuche ngelu mapuche ngenulu müley ñi kimael müley ñi adumael tüfachi dungu ta pekan dungu <*SPA>no femngechi ta ngütramkameken ta fewla inche 
nmdch1_x_0079_nmdch1_00: pu lamngen pu peñi pu chachay pu kushe pu papay allkülelu tüfa allkütualu pewmangen amuleaiñ taiñ mongen amuleaiñ taiñ rakiduam amuleaiñ taiñ mapunche dungun aflayay rumel ta müleay feychi dungumew ta ngümkameken inche tüfa fewla pewkayal piwaiñ pu kom pu che pewkayal may 
    

     