; CDR: 00.00 
; TRV: 00.00 
; File: nmdch-nfbat1 
; Last changes made on 24/04/2001 
; Transcriber: Maria Elena Raguileo Pichun.
; Comments:  
; 

nmdch-nfbat1_x_0000_nmdch_00: chumeluam feychi ko feula fantepumeu <uhm> weda ko <uhm> kutran ko piki ta che taiñ mapuchengenmeu 
nmdch-nfbat1_x_0001_nfbat_00: feyti taiñ mapumu mülerkelu ta <uhm> wedake ko ka kümeke ko ka fey wicha <uhm> kontufielmeu chi may ta üllkukey ta pu ngenngenke ko feymeu feyta kiñekemeu kutranelkeiñmeu ka
nmdch-nfbat1_x_0002_nmdch_00: welu feychi ka feychi wedake <uhm> müli ta ngenmawida ngenwingkul ngenmenoko pingekey ta kiñekemu ka, ka fau ka müli ka 
nmdch-nfbat1_x_0003_nfbat_00: ka müley llemay feyti fatrantumo feyta kiñekenmeu <uhm> witrake ko pingekeiñ ka fey pichikechengemeu ta fey feypiniekeiñ ñi pekankeyaunual ka feymeu ñi kutrannual 
nmdch-nfbat1_x_0004_nmdch_00: feychi ta feychi <*SPA>doctor ta feypielumu eymi amuaymi machimu pieymu ¿fey feychi l'awen'tuleymu fey feychi l'awen' doy kümelkaeymeu?
nmdch-nfbat1_x_0005_nfbat_00: may feyta doy kümelkaeneu ka, ka femechimeu fey kidu ka <uhm> kiñuitu külekeaymi femngechi ñi <uhm> müte ütrekenual tami küme femyawal pieneu feymeu ta kidu l'awen'tuküleken ka 
nmdch-nfbat1_x_0006_nmdch_00: chumngechiam tufaluwimi machimeu ini doctor feypieymu welu eymi feyentukefimi femngen nien newen nien ta kümeke kimün ta machi 
nmdch-nfbat1_x_0007_nfbat_00: may feyentuken ka feymeu ta trokitufemüm tañi amual ta machimeu 
nmdch-nfbat1_x_0008_nmdch_00: feychi, feychi amulu eymi fey machimeu chumechi peeymu pelotueymeu chem yefimi 
nmdch-nfbat1_x_0009_nfbat_00: pelotueneu ta chem <uhm> <%> l'ay fey willeñmeu 
nmdch-nfbat1_x_0010_nmdch_00: may 
nmdch-nfbat1_x_0011_nfbat_00: feyta yelelfiñ feymeu feyta pelotueneu feymeu feypinierpeneu chem tañi chumngechi küpan tañi kutran 
nmdch-nfbat1_x_0012_nmdch_00: ¿welu weda kutran <*SPA>no ka? 
nmdch-nfbat1_x_0013_nfbat_00: <*SPA>no weda kutra <*SPA>no
nmdch-nfbat1_x_0014_nmdch_00: <%> ka müli chi feychi weda kutran ka nüngi <uhm> pünakey ta chemu pingeki fey 
nmdch-nfbat1_x_0015_nfbat_00: <*SPA>no fey <*SPA>no re, re ütre kutranerke pieneu 
nmdch-nfbat1_x_0016_nmdch_00: may 
nmdch-nfbat1_x_0017_nfbat_00: fey nieymi ta l'awen' pieneu fey würkenka 
nmdch-nfbat1_x_0018_nmdch_00: ¿fey fantepumeu eymi nieymi feyentun machi feyentun?
nmdch-nfbat1_x_0019_nfbat_00: may feyentukefiñ
nmdch-nfbat1_x_0020_nmdch_00: chem piafuymi kay kakelu che tami pu lamngen wentru lamngen domo lamngen karukatu rukam ka che ka chem piafuymi kay kutrankülelen pefimi 
nmdch-nfbat1_x_0021_nfbat_00: fey tañi utuafiel feyti chi machiengün ka ñi kontuafiel ta feyti kidu machi ñi kimün kümeke kimün ka müley mapu l'awen' ñi feyentualengün tunte amuleyenu pitalmeu tañi wingkal'awen'tual welu ka femechiley ñi <uhm> feyentual ka mapu l'awen'meu ka 
nmdch-nfbat1_x_0022_nmdch_00: feychi mapu <hm> machi entuki ta mapumeu l'awen' feyta kidu küneu kidu ñi felen ta felelay ka niey ta nien
nmdch-nfbat1_x_0023_nfbat_00: feli llemay kidungüneu külelayngünka mapu ka elunieyuengün ta l'awen' kidu tañi fütra mapu müley ta fillke l'awen' yenuam <uhm> newen ta nielu ka, ka kiduke niey ñi ngen engün ka
nmdch-nfbat1_x_0024_nmdch_00: feley eymi tami rakiduammeu may tüfachi mapuche mongen <uhm> kiñekemeu ta epe kiñeke lof kiñeke lelfünmeu newe mapu dunguwelay ta che ka mapudungu nuenulu ka newe ayüwelay ta ngillatun palin chem dungu chem mapuche dungu rume eymi fey feychi rakiduam nielaymi ka 
nmdch-nfbat1_x_0025_nfbat_00: <*SPA>no inche feychi rakiduam ta nielan ka fey may incheam kimeltuche pichikechelelu feyta <uhm> kimtukunierpukefinengün tañi feychi dungu ta mülen taiñ tañi feyentulerpual taiñ witrampüram nieltual feychi kümeke dunguka 
nmdch-nfbat1_x_0026_nmdch_00: eymi tüfachi chilkatuwe kimeltue ruka küdauküleymi 
nmdch-nfbat1_x_0027_nfbat_00: may 
nmdch-nfbat1_x_0028_nmdch_00: ¿chem pingi ñi üy am tüfachi?
nmdch-nfbat1_x_0029_nfbat_00: tüfachi kimeltuwe ka feyta <uhm> Escuela Particular 114 Plom Metrengko 
nmdch-nfbat1_x_0030_nmdch_00: feley tunten pichikeche müley tami <uhm> kimeltukefiel tüfamu 
nmdch-nfbat1_x_0031_nfbat_00: <uhm> kom pichikeche feyta müley reglemari ka 
nmdch-nfbat1_x_0032_nmdch_00: reglemari 
nmdch-nfbat1_x_0033_nfbat_00: reglemari pichikeche 
nmdch-nfbat1_x_0034_nfbat_00: fill lof küpay ka 
nmdch-nfbat1_x_0035_nfbat_00: may fill lof faupüle müleyelu fey küpakey fau 
nmdch-nfbat1_x_0036_nmdch_00: fey kay <Throat> küdaukeymi fey re kimeltunuafen müten kam feyti <uhm> kon tukulpakefimi <uhm> ñi küme mongen niealengün kümemu <uhm> küme -/ra/- <uhm> tremonialengün 
nmdch-nfbat1_x_0037_nfbat_00: may feley pichikecheam fey müchayke kutrakeluengün ütremu külchafeneupa' pukemngen feyta <uhm> kimeltunierpukefinengün tani <uhm> <%> kam kuñiutukuküleengün ka, ka kiduengün may <uhm> feypinierpueyu ñi pu che ni l'awen'tualengün ka femechi kidu l'awen'tungekeyngün rukameu mapuche l'awen' mapu l'awen' ka femechi lef kutranenmeuengün ta fau chilkatuwemeu fey yekefiñ  ta pitalmeu ka 
nmdch-nfbat1_x_0038_nmdch_00: welu tüfameu kay tüfachi kimeltuwe rukameu o chilkatuwe rukameu müley akukey kay feyti pu <*SPA>doctor  kakelu che ñi l'awen'tupayafiel 
nmdch-nfbat1_x_0039_nfbat_00: may akuki ta fillke tripantu akukey feyta chi pu temuko waria mülelu feyti consultorio Miraflores feyengün ta akukey <uhm> vakungepakey ti pichikecheka ñi kutrannualengün ta fillke kutran ñi <%> 
nmdch-nfbat1_x_0040_nmdch_00: tunualengün
nmdch-nfbat1_x_0041_nfbat_00: tunualengün 
nmdch-nfbat1_x_0042_nmdch_00: mapuchemeukay ngenule feyti akunuelmeu feychi <*SPA>doctor o feyti pu <*SPA>medico kakelu l'awen'tuchefe chumafuymün ka fau feyti mapu eyminga feyentun mapu machimu pikimi fey tukungepakelay fau tukupakelafimi kellupakelayngün kutranniem pichikeche 
nmdch-nfbat1_x_0043_nfbat_00: ta pu <uhm> kimlu mapu l'awen' 
nmdch-nfbat1_x_0044_nmdch_00: may 
nmdch-nfbat1_x_0045_nfbat_00: <*SPA>no petu feula -/fe fey/- feula nütramyetufeiñ ta pu ngenke yallka tañi feyentutualengün tañi mülen ta feychi kimlu mapu l'awen' ka welu petu konlentupalayngün 
nmdch-nfbat1_x_0046_nmdch_00: welu amuleymün dungu
nmdch-nfbat1_x_0047_nfbat_00: may amulniefiñ ka ñochikechi 
nmdch-nfbat1_x_0048_nmdch_00: ¿chem kutranam doy tripakey fau? feyti pichikechemu doy kimniekey 
nmdch-nfbat1_x_0049_nfbat_00: feyti narnarkutran tripalu trawameu ka feytichi kutran pütraengün chumngechi rume feyinmeu pekan ngenmeuengün ka kutran pütra keyngün ka feytichi forokutran ka 
nmdch-nfbat1_x_0050_nmdch_00: forokutran  
nmdch-nfbat1_x_0051_nfbat_00: may feyta rume müley ti 
nmdch-nfbat1_x_0052_nmdch_00: ¿fey chem, chem l'awen' mapul'awen'am -/ku/- kümekey feychi foro kutranmeu
nmdch-nfbat1_x_0053_nfbat_00: feytichi trarintukuaymün feyti tapül foye pikefiñ ka ka müley feyti kiñe fotrantumu tripaki kiñe l'awen' 
nmdch-nfbat1_x_0054_nmdch_00: may 
nmdch-nfbat1_x_0055_nfbat_00: <uhm> tapül kachu l'awen' feyta trarintukuaymün pikefiñ ta pichikeche 
nmdch-nfbat1_x_0056_nmdch_00: kangelu kutrannga üytupeyminga feyti
nmdch-nfbat1_x_0057_nfbat_00: ¿narnar?
nmdch-nfbat1_x_0058_nmdch_00: narnar, ¿chumeluam tripaki?
nmdch-nfbat1_x_0059_nfbat_00: feyta <uhm> pekanka yawüymuengün feymeu chi may tripakey kam ma ta antümeu ta amunmu ütreke antü feymeu chi may tripakey welu feyta madakefiñ  ta pitalmeu ka 
nmdch-nfbat1_x_0060_nmdch_00: ¡Aa! werken pitalmeu 
nmdch-nfbat1_x_0061_nfbat_00: may feymeu 
nmdch-nfbat1_x_0062_nmdch_00: ¿feychi narnarkutran feyta trawamu tripay?
nmdch-nfbat1_x_0063_nfbat_00: may trawameu 
nmdch-nfbat1_x_0064_nmdch_00: ¿pitru reke? 
nmdch-nfbat1_x_0065_nfbat_00: pitru reke 
nmdch-nfbat1_x_0066_nmdch_00: fey chem chumelu eymi kimeltuchefe chumelu trokifimi ni tripaken 
nmdch-nfbat1_x_0067_nfbat_00: kiñekemeu feyta <uhm> pichikecheam kuidakenolu chumngechi rume fey dapiulay kam <uhm> ñimitui kiñeke fün mamüll fey <*SPA>manzana pingey fey podkülelu küchanuelam fey femechimeu feyta <uhm> tripakepelay feychi l'al'a kutran
nmdch-nfbat1_x_0068_nmdch_00: welu tüfachi narnarkutran kiñe pichi malen ka kiñe pichi peñi akule niele tulufingün kay ka tuluafuy che 
nmdch-nfbat1_x_0069_nfbat_00: may kiñekemeu ta tuluchi narnar feyta tuluwingün ka welu kiñekemeu tulukelayngün kiñekemeu feyti l'al'a tripakey ta angemeu ka kiñekemu kom, kom kalül ka welu kiñekemeu feyta tuluachi l'al'a fey tuluwingün ka kiñekemu tuluukelayngün 
nmdch-nfbat1_x_0070_nmdch_00: feychi tüfachi l'al'a kutran kay feychi pichikechi niele ka tañi pu chau -/ñu/- ñuke feychi pichiche pichikechi ka nietui pikingün may niekepeyngün may
nmdch-nfbat1_x_0071_nfbat_00: feyta <uhm> ayeniekey ñi kom, kom ñi l'awen'tufalengen ka chau ñuke ka niele pu pichike lamngen feyta kom <uhm> feypikefiñ amual ta pitalmeu ñi l'awen'tufaluwalengün 
nmdch-nfbat1_x_0072_nmdch_00: fey ka tüfchi forokutran kay chumngeluam rüf% kom pu che ta mülelu fill lof, lof mapu reke müleki tüfachi kutran chumngelu kay tüfameu 
nmdch-nfbat1_x_0073_nfbat_00: fey taiñ ñi ta pichikeche ta newe tañi <uhm> sapiulayngün ka sapilay taiñ tañi foroengün foroam sapi, sapiñeñmeu feyta küme, küme foro ta nieiñ ka feulamu feyta rume pirukeyngün piru foronieyngün feymeu feyta kutran weluken kutrankeyngün 
nmdch-nfbat1_x_0074_nmdch_00: chumeluamkay fey kuyfimeu ta femkelafuy pingün ta 
nmdch-nfbat1_x_0075_nfbat_00: feyti iyalmeu trokikefiñ inche iyalmeu peno fantepuam newe ingewenolu feyti <uhm> mapun yael re wingka iyal rume tripaynga feytichi kochilu, kochilu pichike fill <*SPA>golosina feyti pichikeche fantepu rume ingün ka feymeu peno fey wecha foro nieyngün
nmdch-nfbat1_x_0076_nmdch_00: ka feychi iyael pimi fey chem iyaluam 
nmdch-nfbat1_x_0077_nfbat_00: fantepu iñche nütramkakefiñ pichike che feyti kimngewelay reke feyti mapu ni iyael kiñe rukameu müten <uhm> deumakeyngün ka feytichi tükün kachilla <uhm> mültrun tuwelay kiñeke kimwelay rume ni pichike che ni ta chem ta mültrun ka feyti <uhm> fill mapu ni iyael ka kiñeke pidkuwelay pu domo re wingka iyal müten feyti fiseo pingün arro feychi iyal müten ta yeniefi pichikeche feymeu kütu peno 
nmdch-nfbat1_x_0078_nfbat_00: fill wedake kutran tripakey ta <uhm> pichikechemeu 
nmdch-nfbat1_x_0079_nmdch_00: ka feychi piru foro chumngeluam wefki feyti kochilumu müten
nmdch-nfbat1_x_0080_nfbat_00: kochilumu ka 
nmdch-nfbat1_x_0081_nmdch_00: kam newe dapingenoyüm ka 
nmdch-nfbat1_x_0082_nfbat_00: ka newe dapinngenonmu ka 
nmdch-nfbat1_x_0083_nmdch_00: ¿fey chem pikiam feychi ngen yall kay?
nmdch-nfbat1_x_0084_nfbat_00: <uhm> fey femechi inche -/nütram/- nütramkafeneuni, ni dapiñial ta foro ti pichikeche petu feula püraletui chi foro ñi küme foro nieluengün fey kümey ni dapialengün ka ñi <uhm> wedake pekankeal yenuaelengün ka tañi lichi, lichitualengün feypikefinengün 
nmdch-nfbat1_x_0085_nmdch_00: feychi <hm> mapuche iyael kay chem iyal kay doy <uhm> doyumngeki fau tüfachi eymi kimeltukefimi ñi chumechi ñi deumangeal 
nmdch-nfbat1_x_0086_nfbat_00: may ta mapu iyael feytichi <uhm> mülenmeu kiñemeu ta nag kachilla ka tripakey feyti napor, napor tuaymün pikefinengün mürketuaymün pikefinengün ka ñi <uhm> tükun kachilla <uhm> -/kora/- korütualengün ka welu ti pu ngenke püñeñ ta feyta ka feypikefinengün ni femechi re wingka iyal tulealengün femechi ñi doy, doy küme felealengün ka 
nmdch-nfbat1_x_0087_nmdch_00: feychi kutran foro deuma piruyüm chumkiam ci pichikeche küpaki pu -/enge/- nentukey <!1entuki> ni foroengün cheuam amukeyngün ka am küpaki pu 
nmdch-nfbat1_x_0088_nfbat_00: may tüfa <uhm> wengepu ula pu kiñe <uhm> kamelngepelay ula fey llitui kiñe <*SPA>programa feyti pital Makewe feyti salu' bucal pingi ñi üy feyta kom müley chi chilkatuwe ruka faupüle tüfachi fütra lofpüle
nmdch-nfbat1_x_0089_nmdch_00: lof <hm> 
nmdch-nfbat1_x_0090_nfbat_00: feyta <uhm> amukeyngün ka koneltukeyngün ñi l'awen'tungealengün ka ñi <*SPA>tratamiento deumalelngekeyngün ni foromu pichikeche kiñeke nentumayngen ñi foro ka kiñeke liftuimangekeyngün ka tukulekeyngün kiñe pichi lapan tukulelngekeyngün ñi küme ñi fütranueluengün fey <uhm> kiñe, kiñe küyen amukey kiñe <*SPA>colegio ka, ka küyen amukey kangelu femechi tiway külepurkey ti dungu
nmdch-nfbat1_x_0091_nmdch_00: kiñeke chilkatuwe ruka amukey küyenmu 
nmdch-nfbat1_x_0092_nfbat_00: may 
nmdch-nfbat1_x_0093_nmdch_00: famechi kom, kom koneltuileyngün 
nmdch-nfbat1_x_0094_nfbat_00: kom koneltual ñi kom ñi pual feychi <*SPA>programa kom chi kolegiomeu pilayngün femechimeu feyta doy <uhm> -/fill/-, fill küyen amuikey kiñe trokin chi kechi amukey kayu, pura kiñekemeu mari fey femngechimeu ta l'awen'tuulekeyu 
nmdch-nfbat1_x_0095_nmdch_00: feley ¿ka <Throat> tüfachi <Throat> kutran foro kay <uhm> füchakechemeu kay chem chumkeyngün?
nmdch-nfbat1_x_0096_nfbat_00: feyta amukeyngün pitalmeu kiñeke kutran foroam fey re, re kiñekemeu deu -/nie/- niewenulu l'awen' feyta nentunmangey müten fey tremokika ka kiñekemeu <uhm> petu feula lituchi foro kutran feyta kiñekemeu <uhm> -/l'a/- liftulelngeyngün ka l'apan tukulelngeyngün feymeu feyta ñi küme felealengün 
nmdch-nfbat1_x_0097_nmdch_00: may ka tukulpapeyminga feychi fakuna ngepaki pichikeche pi pipiminga ¿fey chem kutran nieyem ta pichikeche fakunangeki 
nmdch-nfbat1_x_0098_nfbat_00: feytichi trawa kutran pipennga ñi <%> nualengün ka feytichi <*SPA>peste pingeki varisela pingey fey tañi ñi fütranualengün ka feytichi rele <%> <uhm> kompakey feytichi vakunangepakey ti pichikeche fey ñi kutrannualengün ka
nmdch-nfbat1_x_0099_nmdch_00: chem küyenmu amu küpakeyngün am, am nieyngün kiñeke
nmdch-nfbat1_x_0100_nfbat_00: kiñekemeu küpa akukeyngün ta llituchi tripa <uhm> <uhm> llitunmeu ñi küdau ta pu pichikeche fau ka <*SPA>marzo küyen ka kiñekemu <*SPA>abril küyen ka kiñekemeu mülelmeu kiñe <uhm> -/ku/-<uhm> kutran chem pingenmeu <*SPA>peste pingenmeu feyta akukeyngün chem, chem küyen rume ka 
nmdch-nfbat1_x_0101_nmdch_00: ¿feychi <Throat> püñukutran kay müliki kiñekemeu?
nmdch-nfbat1_x_0102_nfbat_00: may kiñekemeu welu müte peufaluukelay 
nmdch-nfbat1_x_0103_nmdch_00: -/tu/- ¿chem kutranam doy kimnieki tüfachi lofmeu? 
nmdch-nfbat1_x_0104_nfbat_00: feytichi <*SPA>varicela 
nmdch-nfbat1_x_0105_nmdch_00: ¿feyti chem?
nmdch-nfbat1_x_0106_nfbat_00: kiñe <*SPA>peste pitru reke -/püra/- pitru reke no ka feyti kiñe chem, chem püraki reke feytichi trawameu fey nieki fey ko feyta ngüfi pichikeche feyta <uhm> chipakey ko 
nmdch-nfbat1_x_0107_nmdch_00: feychi, feychi pitru reke fey machi l'awen'mu kümelkakiam am pital l'awen' doy kümelkaki 
nmdch-nfbat1_x_0108_nfbat_00: Wingkal'awen'mu peno doy kümelkaki 
nmdch-nfbat1_x_0109_nmdch_00: <*SPA>Ya% chumngelu kay doy kümelkakelay feyti mapu l'awen'mu
nmdch-nfbat1_x_0110_nfbat_00: feytichi, feytichi pesteam fey wingka kutranu wingka ñi akulel peno feymeu ta <uhm> nietulay ta <uhm> mapu l'awen' ñi koneltual ka 
nmdch-nfbat1_x_0111_nmdch_00: feychi -/map/- <uhm> mapuche machi re kidu kutranmeu müten fi doy puwi ka kakelu kutranmu kay kakelu fillkutran ta tripatripangi fantepumeu fey newe newe 
nmdch-nfbat1_x_0112_nfbat_00: che% trokikefiñ müley ta müley <uhm> müleyey kutran fillke feyta wingka, wingka l'awen'mulu wingka müley fey kiñeke kutran feyta re mapu l'awen' machi ta ñi <uhm> witra, wichangemeki ka welu ka müley kiñeke kutran fey epunpüle yeniengefuy ti mür l'awen' wingka l'awen' <uhm> <*SPA>doctor  ni piel ka machi l'awen' 
nmdch-nfbat1_x_0113_nmdch_00: ¿feychi pichikeche fey <uhm> kutran nieymu famechi nieymu pichike kutran fill pekan kutran yengeki machimeuam doy, doy <%> yengeal ta pitalmeu?
nmdch-nfbat1_x_0114_nfbat_00: fau may püyelelu ta pital Makewe feyta yengeki ta pitalmeu ka femechi feyti <uhm> <*SPA>doctor  l'awen'tuchefe feyta tüfa yenmui ta machimeu kam mapu l'awen' <%> feyta 
nmdch-nfbat1_x_0115_nmdch_00: <%> 
nmdch-nfbat1_x_0116_nfbat_00: ngenke yeal fey ka yefi machimeu ka 
nmdch-nfbat1_x_0117_nmdch_00: feychi tüfachi varisela pipiminga pitru kutran chungeluam tripaki chumngelu tuke tukukefimi doy tripaken antünmeu mawünmeu <%> <uhm> kürüf ko 
nmdch-nfbat1_x_0118_nfbat_00: feytichi pu feley kimlu ta l'awen'tuchefe feyti <*SPA>doctor  feyta feychi, feychi l'awen' feychi kutran ta feley tani tual ta pu kom pu che pikeyngün kom pichikeche tañi tual feychi kutran mülepeürkelay feychi kutran ni komtual <uhm> kiñekemu pichikeche che tunonmu feychi kutran fey fütachengemu ula fey ka nüki feychi kutran ka 
nmdch-nfbat1_x_0119_nmdch_00: müli ñi -/tu/- komtualengün 
nmdch-nfbat1_x_0120_nfbat_00: müli ni komtualengün pikeyngün 
nmdch-nfbat1_x_0121_nmdch_00: pichichengele weche wentrungele weche chengeleam fücha chengelu rume 
nmdch-nfbat1_x_0122_nfbat_00: fücha chengele rume welu müley ñi kiñe rupa ñi tual feychi kutran pikeyngün 
nmdch-nfbat1_x_0123_nmdch_00: fey kiñemum kiñe rupa müten nüki 
nmdch-nfbat1_x_0124_nfbat_00: kiñe rupa müten ka 
nmdch-nfbat1_x_0125_nmdch_00: ka kiñe rupa l'awen'tuki ka 
nmdch-nfbat1_x_0126_nfbat_00: may ka kiñe rupa müten 
nmdch-nfbat1_x_0127_nmdch_00: feykay tüfachi kangelu kutran fey nagnag kutrankay fey rüf fill <uhm> küyenmeu fill tripantu 
nmdch-nfbat1_x_0128_nfbat_00: tuntepu rume ka fey kiñekemu pichikeche ta tuituliwinga depue' ka chumngechi ñi fütrache fey ka tuafuy feychi kutran ka 
nmdch-nfbat1_x_0129_nmdch_00: fütache fütakeche rumetuy
nmdch-nfbat1_x_0130_nfbat_00: fütakeche rume ka 
nmdch-nfbat1_x_0131_nmdch_00: ¿feychi <uhm> fakungepaki kay feyti <*SPA>varicela vakunaki vakunay?
nmdch-nfbat1_x_0132_nfbat_00: <%> <*SPA>varicela ka feyti kiñekemeu <%> 
nmdch-nfbat1_x_0133_nmdch_00: ¿-/faku/- fakunanmuy no?
nmdch-nfbat1_x_0134_nfbat_00: may vakunanmuy ka feytichi <*SPA>saranpion pikeyngün fey vakunangey pichikeche 
nmdch-nfbat1_x_0135_nmdch_00: feyti <*SPA>saranpion chemngekey ñi üy mapuche dungunmeu 
nmdch-nfbat1_x_0136_nfbat_00: ka femechi narnarki ta trawa pichike kelükünuukika
nmdch-nfbat1_x_0137_nmdch_00: <hm> fey eymi ta kimeltunielmi ta pichikeche fau akuli akuyem kiñeke kutran <uhm>  tüfachi nana kutran tuuliki l'akeluengün kay eymi kay tukelaymi eymi ta kimeltuchefe tungekelaymi eymi
nmdch-nfbat1_x_0138_nfbat_00: <*SPA>no inche petu tulelnge tukelan kiñe nana kutran rume feyta ñi pichikeche ni tuleteu <uhm> welu müte ngekalay feyti chi <uhm> tulu chi kutran nana
nmdch-nfbat1_x_0139_nmdch_00: re femechi müten wenche 
nmdch-nfbat1_x_0140_nfbat_00: re femechi wenche müten 
nmdch-nfbat1_x_0141_nmdch_00: fey <Throat> <uhm> tunten rupa müleki vakuna pipimiama am müle
nmdch-nfbat1_x_0142_nfbat_00: fillke tripantu akukey feyti kiñekemeu marzo küyen ka kiñekemu abril püle akukey 
nmdch-nfbat1_x_0143_nmdch_00: feychi vakuna chip= vakuna ta kechiche re pu wingka ngekiam kiñeke konki kam mapunche 
nmdch-nfbat1_x_0144_nfbat_00: <*SPA>no re pu wingka ka 
nmdch-nfbat1_x_0145_nmdch_00: eymi tami rakiduammeu kay <Throat>tüfachi kutran tripatripangey fey <Throat>re kiñekemu pitalmui müten ka <uhm> pitalmu puwi fey <*SPA>doctor  fey, fey ula eypieyu amuiaymi machimu pingeki eymi kay chem piafuymi feula tichi pichikeche <hm>     
nmdch-nfbat1_x_0146_nfbat_00: kutran rumeleengün 
nmdch-nfbat1_x_0147_nmdch_00: kutranrumeleengün 
nmdch-nfbat1_x_0148_nfbat_00: femngechi wenche kimünmafielmeu ñi wingka l'awen'muen feyta amuamün ta pitalmeu pikefinengün ka kiñenke püñeñ feypifiñ yafimi ta pitalmeu welu ka kiñekemeu newe kinfaluulu chi kutan feyta ka -/amu/- amuaymün pitalmu fey <uhm> newe tremon trokinieymün feyta ka kintuaymün kampüle l'awen' machimeu pikefiñengün ka 
nmdch-nfbat1_x_0149_nmdch_00: ¿fey chumechi lloukeyngün kay feychi dungu feychi ngülamtun dungun?
nmdch-nfbat1_x_0150_nfbat_00: may kiñeke ta küme lloungekey ka kiñeke fey newen feyentunuluam machimeu feyta newen dungu kelayngünka, ka feyti lofmeuam mülepal feyti chi fillke <*SPA>religion feymu feyta ka feyentuwetulayngün ta kidu ñi mapuche l'awen'muengün ka müleyeluam pu evangeliku feyti fillke sexta kiñeke feyta feychi dungu unentulelu feyta newe feyentukelay ka 
nmdch-nfbat1_x_0151_nmdch_00: feychi mapudungunmeu kay chumechi llowkeyngün 
nmdch-nfbat1_x_0152_nfbat_00: may 
nmdch-nfbat1_x_0153_nmdch_00: <uhm> ayüki ñi ...
nmdch-nfbat1_x_0154_nfbat_00: mapudungu re adumünmeu 
nmdch-nfbat1_x_0155_nmdch_00: may 
nmdch-nfbat1_x_0156_nfbat_00: may feyta kom küme llowingün feyti dungu 
nmdch-nfbat1_x_0157_nmdch_00: feyti kangelu chi feyti fangeliku pipiminga feychi fey ñi pu yall kay ayekey ñi -/itu/- <uhm> 
nmdch-nfbat1_x_0158_nfbat_00: may ka fey ayükeyngün 
nmdch-nfbat1_x_0159_nmdch_00: kimekeyngün
nmdch-nfbat1_x_0160_nfbat_00: ayükeyngün fey ñi feyentutual may feytichi mapuche l'awen' feyti machimeu feymu feyta <uhm> weluletuy ñi rakiduamkeyngün ka
nmdch-nfbat1_x_0161_nmdch_00: chumngelu kam ka fey 
nmdch-nfbat1_x_0162_nfbat_00: feyti kampüle kimün küpalu kay feytichi fillke <*SPA>sexta feyta <uhm>feymeu feypingeki ñi feychi pu machi kam mapu l'awen' feyta falilay <uhm> re weküfü fey feyta 
nmdch-nfbat1_x_0163_nmdch_00: femeyu pingi <%> 
nmdch-nfbat1_x_0164_nfbat_00: femeyu pingika feymeu feyta newe feyentutulayngün kiduengün tati feymeu koneltulelu pu che
nmdch-nfbat1_x_0165_nmdch_00: ¿feychi pu füchakeche kay doy une tremkülelu fau <Throat><uhm> nieyüm iyalengün fey kiñekemu allküle feychi dungu chem piki ñi rakiduamengün kay <uhm> chumngentukefimi eymi?
nmdch-nfbat1_x_0166_nfbat_00: feyti doy <uhm> tremkewen tremke che feyta doy <uhm> 
nmdch-nfbat1_x_0167_nmdch_00: doy küme ngülam -/entu/-
nmdch-nfbat1_x_0168_nfbat_00: doy küme ngülam ta nentungey petu ka feyti pu -/wecheke/- pu wechekeche weke kurewen che feyta newe kim kimkalayngün mapuche kimünka, ka mapuche ngülam feymeu feyti ngewenuluam deuma gewelay doy fütrake che trem wentru feyta feymeu feyta inchiñ ka tüfa chilkatun ka ngülamtuketufiñ chi pichikeche ñiwñiu witraletualengün ni mülen ta kümeke kimün inchiñ taiñ pu mapuchengenmeu ka 
nmdch-nfbat1_x_0169_nmdch_00: kom tüfachi kutran foro kutran kangelu rüle kutran ka feyti nagnag kutran kom tripalilley fillke kakeantüngey fey eymi kay chumechi, chumechi ñi kuñiutukuafel che  chem ngülam entungeki kay tüfameu chumechi ñi ngülamtual chi pichikeche  
nmdch-nfbat1_x_0170_nfbat_00: feyta <uhm> fau ta chilkatuwemeu che kimeltu%  feyti pichikeche fillke antü fey <uhm> ngülamtungekefiñengün ñi dapiwalengün <uhm> ñi pekankellenualengün, pekanllenualengün ka re femechi tañi re kimeltunuafel kiñeke kimünka, ka femechi ngülamkefi ñi <uhm> doy kümeke chengealengün <uhm> kimchengealengün yamal ta kom fillke chemkün mülelu tüfachi fütra mapumeu
nmdch-nfbat1_x_0171_nfbat_00: taiñ doy kümeke che ngerpual ka taiñ doy küme mongen -/nia/- nial ka taiñ kutran pütrangenual femechimeu fey ngülamtuniepurkefiñ chi pichikeche ni <uhm> kümeke, kümeke chengeal ka 
nmdch-nfbat1_x_0172_nmdch_00: küme adniey ta che tremolenmu feyta ayüwuli ka, ka 
nmdch-nfbat1_x_0173_nfbat_00: femechimeu fey ayüwküley <uhm> pu che ayüuküley ta lof <%> ta fill wedake dungu ka fill wedake kutran femechimeu ti pichikechemeu fey <uhm> ngülamtukunierpukefeiñ ka -/feme/- ka femechi pichikeche ka kidu nütramkaputuiñ ñi rukameuengün fey ka femechi kimtukunierpui ti ngenke yall ngeke pu lamngen mülelu rukameu
nmdch-nfbat1_x_0174_nmdch_00: ¿feychi deuma nieymu kutran ta che feyta <uhm> kutranküli ta pichikeche yall <uhm> domo wentrungefuy rume feyta kom newe kümelkawkülekelay ta che ka?
nmdch-nfbat1_x_0175_nfbat_00: femke llemay 
nmdch-nfbat1_x_0176_nmdch_00: rakiduamküleki weñanküleki 
nmdch-nfbat1_x_0177_nfbat_00: rakiduam külekey weñankülekey ka pichikeche amulay chilkatuwemeu ka femechi kutrankülenmeu rume <uhm> faltaki clasemeu ta fillke antü ta amukelay femechimeu fey ñi küme dapiukülele ñi <uhm> kuñiutukuleleengün femechimeu fey ngelay kutran pikefinengün femechi kom ayüwkeleaiñ<uhm> fillke antü küpay taiñ ni doy -/kiki/- kimalfi fillki kimün pikefinengün
nmdch-nfbat1_x_0178_nmdch_00: may feychi <uhm> tüfachi ngülamtun kimeltun dungun ¿mapudungunmu feypikefimi?
nmdch-nfbat1_x_0179_nfbat_00: mapudungun feypikefinengün ka wingka dungunmeu -/feypi/- ngülamtukefinengün mülenmeu fantepuam mülenmu pichikeche newe allkünulu mapudungun feymeu feyta -/epun/- epurume dungukefiñengün wingka dungunmeu ka mapundungunmeu
nmdch-nfbat1_x_0180_nmdch_00: ¿feychi l'awen' ülkechi machi l'awen' machi ülkechi kiñeke würkalchi, würkalchi l'awen'kam re putual llemay fey fau eymi kimeltukelafimi nielay chumechi ñi deumayal ta l'awen' fey adumünkelafimi pichikeche?
nmdch-nfbat1_x_0181_nfbat_00: kiñeke l'awen' ka feyti mülenmeu fey inafill müleyechi <uhm> mawidameu mülenmu kiñekemeu l'awen' feyta, feyta putokoaymün pikefiñengün kiñekemeu <uhm> pifiñ pichike kutranenmeuengün ka
nmdch-nfbat1_x_0182_nmdch_00: feychi feyti 
nmdch-nfbat1_x_0183_nfbat_00: ka kidu kimnieyngün iñche fey, fey putokoan <uhm> pikenewengün femechi ñi kutran foromeu feyta putokon feymeu rupay ñi kutran pikeyngün ka kiñekemeu relelmeuengün feyta feynga putokon ka ñi rukamu kimniey pu che ka chem l'awen' ñi eluael pichikecheengün 
nmdch-nfbat1_x_0184_nmdch_00: feley ¿ka feychi, feychi kom ñi yempurayal ñi dunguengün tüfa pu pichikeche ka pu füchakeche fey chumechi <uhm> re pichikeche müten amuldungun kefimiam trapümkefimün ka?
nmdch-nfbat1_x_0185_nfbat_00: may ka mülenmeu feyti chi trawün küpanmeu ta pu winkeyall ka feymeu ñi nütramkefiñ ka nütramelkefeiñ feyti ñi <uhm> mülen müleal ta dapiwün<uhm> küme iyal ñi deumalelngeal pichikeche iyal ka ñi <uhm> ituleal mapun iyal re ni wingka iyal tulelualengün kom feychi dungun pichike nütramkakefiñ ta trawünmeu ñi doy küme mongen ta nietual pichikeche ta kom fütrake che ka lofmeu 
nmdch-nfbat1_x_0186_nmdch_00: ¿feyti pichikeche kutranyem <uhm> mülekey ayentukeyngün ka chaf mapuche kam re, re wingka ka kiñekele fau?
nmdch-nfbat1_x_0187_nfbat_00: <*SPA>no ngelay ta wingka reke re kom, kom mapuchengey 
nmdch-nfbat1_x_0188_nmdch_00: welu ayengeukelayngün ka
nmdch-nfbat1_x_0189_nfbat_00: <*SPA>no mülelay feychi dungu -/aye/-, ayengey
nmdch-nfbat1_x_0190_nmdch_00: ¿ayetuukelayngün?
nmdch-nfbat1_x_0191_nfbat_00: <*SPA>no
nmdch-nfbat1_x_0192_nmdch_00: ¿kiñekemu ta mapuche rüf küme mollfüñ nielu küme mongen nielu ta kutrankelay müli ta kiñeke che kiñekeli?
nmdch-nfbat1_x_0193_nfbat_00: may kiñekeley llemay 
nmdch-nfbat1_x_0194_nmdch_00: kiñeke feyti kutranngenulu feyta, feyti kutrankelu feyta ayengekefi
nmdch-nfbat1_x_0195_nfbat_00: <*SPA>no feychi dungu mülekelay <uhm> kom kimni ñi ini rume ñi kutranafel <uhm> che tunte pu rume ka fey kom kimni chi pichikeche ini rume ta <uhm> iñche kutranlan pilafuy pikeiñ ka ini rume chem <uhm> tunte pual rume fey kutranafuy feymeu kümelaymün ayentual pikefiñengün iñche ka 
nmdch-nfbat1_x_0196_nmdch_00: feley ¿ka chumechi tüfachi l'awen' fill l'awen' kiñeke pu füchake che kimniey foro kutranmu konkechi l'awen' langelu rüle kutranmu konkechi l'awen' ka feychi <uhm> trüna <uhm> kutranmeu nana kutranmeu mülepi l'awen'peka ka fey chumechi kay tüfachi chilkatuwe rukameu kom trapumngefuy fey ni l'awen'tual pichikeche?
nmdch-nfbat1_x_0197_nfbat_00: feyta <uhm> trapumngefi feytichi fillke l'awen' fillke kimün fey mülele ta kom <uhm> chempingiama feyta kom ayüle ti pu che ñi femngetual feyta femafuyiñ ka           
   
                     