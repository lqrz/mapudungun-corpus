; CDR: 00.00 
; TRV: 00.00 
; File: nmlch-pmdcm1 
; Last changes made on 01/29/2002 
; Transcriber: Flor Caniupil H. 
; Comments: Al comienzo del audio de esta transcripción, hay un audio que corresponde a otra grabación, por lo tanto no se transcribe el audio. 
; 

nmlch-pmdcm1_x_0000_nmlch_00: Marimari peñi, 
nmlch-pmdcm1_x_0001_pmdcm_00: Marimari peñi 
nmlch-pmdcm1_x_0002_nmlch_00: ini pingi eymi peñi, tüfa?
nmlch-pmdcm1_x_0003_pmdcm_00: Inche ta Desiderio Robertu Carilao% Melin pingen peñi, 
nmlch-pmdcm1_x_0004_nmlch_00: Desiderio Roberto pingimi?
nmlch-pmdcm1_x_0005_pmdcm_00: feley peñi
nmlch-pmdcm1_x_0006_nmlch_00: <uh> chumuechi müley tami lof tüfamu chumuechi wünmaleymün eymün tüfa?
nmlch-pmdcm1_x_0007_pmdcm_00: inchiñ peñi, tüfachi lofmu ta küme wünmaleiñ inchiñ tüfachi mapumu ta müliyiñ, Benardo Ñanku sector el Naranju pingi tüvachi mapu inchiñ ta pewenche peñi 
nmlch-pmdcm1_x_0008_nmlch_00: pewenche eymi
nmlch-pmdcm1_x_0009_pmdcm_00: pewenche 
nmlch-pmdcm1_x_0010_nmlch_00: <uh> chumuelu chi <uh> fente küme l'akukonimün tamün anünkamew tüfi ka eymün tamün poyem anümka tüfi peñi?
nmlch-pmdcm1_x_0011_pmdcm_00: fey peñi, kuyfikeche ta veytamu ta akuy peñi, kidu engün ta veytamu ta ta chi mapu akuyngün veymu inchiñ ta mülapaiñ veymu ta vantenmu ta mongeliyiñ ka peñi, 
nmlch-pmdcm1_x_0012_nmlch_00: tremimün tüfamu kom tamün fütakeche kom faw ta tremi kafey engün 
nmlch-pmdcm1_x_0013_pmdcm_00: feytami kiduengün ta tremingün itrokom inchiñ tamu ka tremiyiñ taiñ ftrakeche fachiantü ta mületulayngün inchiñ ta wechekeche ta mületuiñ ka peñi, 
nmlch-pmdcm1_x_0014_nmlch_00: folil reke ta müleketuymün kafey ka 
nmlch-pmdcm1_x_0015_pmdcm_00: feley peñi,
nmlch-pmdcm1_x_0016_nmlch_00: <uh> <uh> tüfa peñi, pewen, pewen anta kiñe anümka no, anümka
nmlch-pmdcm1_x_0017_pmdcm_00: feley peñi,
nmlch-pmdcm1_x_0018_nmlch_00: füta anümka tüfey?
nmlch-pmdcm1_x_0019_pmdcm_00: fütra anümka pe?ñi, 
nmlch-pmdcm1_x_0020_nmlch_00: chumuechi poyekefimün eymün chumuelu poyekefimün feychi anümka chumuelu feypingi pewen pingi ka tüfey ka fey?
nmlch-pmdcm1_x_0021_pmdcm_00: <uh> pewen pingi peñi, vey may ta kiñe, kiñe anüm chaw Dios ta elkünuy ta inchiñ taiñ iyal, taiñ mongeal feymu ta kiñekemu ta ikiyiñ fey kuyfi ta rume mülekefuy pewen peñi, akuy tati pu wingka kutrankawi tati kuyfikeche engün katrükapafi tati pewen engün fey fachiantü ta pichilewi peñi, pero inchiñ ta fachiantü ta mülenonmu ta newe mülelay ta ngülliw kiñekemu eymu ta weñagküketuiñ peñi, 
nmlch-pmdcm1_x_0022_nmlch_00: feytichi ngülliw eymün ta, fün pewen no?
nmlch-pmdcm1_x_0023_pmdcm_00: fey fün pewen 
nmlch-pmdcm1_x_0024_nmlch_00: feytichi ngülliw rume küme ta inmu kafey ta ka <uh> yagel reke ta müli ta mongeam tüfi ka peñi no?
nmlch-pmdcm1_x_0025_pmdcm_00: inchiñ ta ngülliwmu ta ikiyiñ peñi, foltukefiyiñ% mudaykeviyiñ ka, ka kamviakeviyiñ vendekeviyiñ ta pu, pu wingkamu 
nmlch-pmdcm1_x_0026_nmlch_00: trafkintukefimün kom 
nmlch-pmdcm1_x_0027_pmdcm_00: may 
nmlch-pmdcm1_x_0028_nmlch_00: feytichi ngülliw mudayngi kümey rume kümey pigni  peñi?
nmlch-pmdcm1_x_0029_pmdcm_00: rume kümey peñi, kachilla ka muday vemngi 
nmlch-pmdcm1_x_0030_nmlch_00: kachilla muday femngi 
nmlch-pmdcm1_x_0031_pmdcm_00: may femngi 
nmlch-pmdcm1_x_0032_nmlch_00: ka feytichi ngülliw peñi, ka chumngeki feyti <uh> l'awen'ngekepi kafey niepi kam ka newen tüfamu chi mapumew newengepi tüfa?
nmlch-pmdcm1_x_0033_pmdcm_00: vey peñi, newenngeki ngülliwtuchey tam ta newengi ka, ka feyta ka piküllngeki ka peñi, 
nmlch-pmdcm1_x_0034_nmlch_00: pikülngeki ka?
nmlch-pmdcm1_x_0035_pmdcm_00: pikülngeki
nmlch-pmdcm1_x_0036_nmlch_00: chem anta pikül peñi?
nmlch-pmdcm1_x_0037_pmdcm_00: vey tati ngülliw ta kotünngeki peñi, 
nmlch-pmdcm1_x_0038_nmlch_00: ah
nmlch-pmdcm1_x_0039_pmdcm_00: kotünngeki rupalngi kütralmu depue' entuñmangi tañi ...
nmlch-pmdcm1_x_0040_nmlch_00: ...trawa?
nmlch-pmdcm1_x_0041_pmdcm_00: trawa vey kotünngeki veyta ...
nmlch-pmdcm1_x_0042_nmlch_00: ...pikül pingi 
nmlch-pmdcm1_x_0043_pmdcm_00: piküll%
nmlch-pmdcm1_x_0044_nmlch_00: ah fey anta pikül?
nmlch-pmdcm1_x_0045_pmdcm_00: fey 
nmlch-pmdcm1_x_0046_nmlch_00:  feytichi <uh> anümka pewen l'awen'ngeki kay peñi, <uh> mülepi l'awen' tüfamu ka, niepi ngüneluwün <Cough>
nmlch-pmdcm1_x_0047_pmdcm_00: l'awen' ta müli ta tüfachi mpaumu peñi, perovey tati  pewen ta l'awen'ngekelay 
nmlch-pmdcm1_x_0048_nmlch_00: l'awen'ngekelay
nmlch-pmdcm1_x_0049_pmdcm_00: may ka <%>ingeki müten 
nmlch-pmdcm1_x_0050_nmlch_00: feyti kay peñi, <uh> pewen pingeki tamu pekefiñ ta peñi ka lamuen ka nütramkakefiñ rume poyen <uh>  anümka peñi, feytimu ta ngillatuki ta che llellipuki ta che wingka ta arbol sagrado pi, feli tüfa? kam felelay?
nmlch-pmdcm1_x_0051_pmdcm_00: feley peñi, pewen inchiñ rume chetrokikefiyiñ peñi, pewen ta inchiñ taiñ newen kuyfikeche fey rume ta duamkefuy veychi anümka ka ngillatungeki peñi, 
nmlch-pmdcm1_x_0052_nmlch_00: ngillatunmu konki 
nmlch-pmdcm1_x_0053_pmdcm_00: may konki ngillatunmu 
nmlch-pmdcm1_x_0054_nmlch_00: <Cough> <Noise> inchiñ tiw ta foye tati 
nmlch-pmdcm1_x_0055_pmdcm_00: kanelu
nmlch-pmdcm1_x_0056_nmlch_00: may
nmlch-pmdcm1_x_0057_pmdcm_00: foye
nmlch-pmdcm1_x_0058_nmlch_00: foye fey, welu kiñe füren reke niefimün tamün anümka tüfey ka 
nmlch-pmdcm1_x_0059_pmdcm_00: feley peñi
nmlch-pmdcm1_x_0060_nmlch_00: <uh> kuyfi eymi kimpaymi kiñeke fütake che peno, welu ka ngütram fente niymi eymi kafey ka niymi kimün kafey peñi <uh> taiñ mapuchengen <%>tamu pewenchengen tüfameu <uh> rume yamkefuy ta ko mpauche pingi rume yamkefuy  <uh> fütake wingkul ka yamkefuy ta <uh> mawida pingi, feyngefuy tüfapüle ka felefuy?
nmlch-pmdcm1_x_0061_pmdcm_00: velevuy peñi, kuyvi inchiñ tañi fütrakeche ta nütramkakenu küme, küme amulimi ta mawidamu küme miawkeaymün wirarkawkelaymün veymu müli ta kulliñ ta pewenmu l'agümkakelayavimün pikevenu tañi pu fütakecheyem veyta ta ume duamkevuy tati ko engün puliwen witrakingün ngillatupakingün peki üñüm engün tüvachi üñüm vamechi upay katrürupay tapüle küpalayaiñ porque weyayawaiñ pikevuy tañi pucheyem 

nmlch-pmdcm1_x_0062_nmlch_00: ah rüpümu miawiyüm kam ...
nmlch-pmdcm1_x_0063_pmdcm_00: ...may rüpümu üñiwtuay upay, upay ta kiñe, kiñe ngürü piviyiñ ta zorro inchiñ ka 
nmlch-pmdcm1_x_0064_nmlch_00: ngürü, ngürü?
nmlch-pmdcm1_x_0065_pmdcm_00: may upay tapüle amulayaiñ pingün kañpülekünuwtuaiñ pingün porque weyayawayiñ pikefuy tañi pu che 
nmlch-pmdcm1_x_0066_nmlch_00: kimün tüfey llemay 
nmlch-pmdcm1_x_0067_pmdcm_00: may kimün 
nmlch-pmdcm1_x_0068_nmlch_00: kimün feytichi rüftu welu kafey ka 
nmlch-pmdcm1_x_0069_pmdcm_00: veley peñi,
nmlch-pmdcm1_x_0070_nmlch_00: ka chem üñüm ta <uh> weda <uh> wedayawkefuy che amuyüm katrürupayüm?
nmlch-pmdcm1_x_0071_pmdcm_00: ñanku pikeviyiñ tati aguila piki ta, ñanku feyta üñumrupay umalayaymi feypüle pi, fey umekelay che ka peñi, veychi kimün ta mülekevuy ta kuyvi vachantü veyta ñamkületuy peñi, fachiantü na newe dungulaiñ rume un, doy wingkawiyiñ y kiñekemu ta pichike rakiduamketuiñ chemmu tañi vemtun ka peñi
nmlch-pmdcm1_x_0072_nmlch_00: fey fente küme tañi adniekefel tañi mongen engün fütake che ka fente küme tañi yamkefiel ta engün ko yamkefiel wingkul engün ini chi pengelelkefeyu feychi kimün engün Ngünechen pefel pe, pewmamu chumuechi chi 
nmlch-pmdcm1_x_0073_pmdcm_00: pewmamu peñi, fütrakeche ta kuyfi ta pewmakevuy Ngünechen ume niekevuy tañi, tañi piwke mongen veymu ta velekevuyngün ka peñi 
nmlch-pmdcm1_x_0074_nmlch_00: rume ngillatungefuyngün pingi kuyfi fawpüle ka felefuy?
nmlch-pmdcm1_x_0075_pmdcm_00: ka veli peñi, ume ngillatukefuy tañi pu che kuyvi wün, puliwen ngillatupayngün femkefuy engün peñi, 
nmlch-pmdcm1_x_0076_nmlch_00: lelfünmu ngillatukefuy ka pingingün?
nmlch-pmdcm1_x_0077_pmdcm_00: lelfünmu, puliwen witray tañi rukamu engün ka ngillatupayngün epe, epewüni tripapay antü ngillatuyngün
nmlch-pmdcm1_x_0078_nmlch_00: peñi eymi tüfa rakiduam al'ü nieymi tüfa eymi chumuelu chi fente al'ütukefuy mongen taiñ küpalme fütakeche doy pataka tripantu mongekefuy kudeke papay kafey fewla felewelay meli mari tripantu, kechu mari chengewelay <%> pikimi chumuelu kay peñi?
nmlch-pmdcm1_x_0079_pmdcm_00: buenu, peñi kuyfi ta kuyfikeche tañi kuyfike fütakeche kiduengün ta konkelafuy ta wingkamu engün peñi, fachiantü ta ume mületuy ta wingka l'awen' pa'tilla, mejoral pingün <*SPA>inyeccion pingün, kuyvi ta vemkelavuyngün peñi, vachantü peñi, tambien peñi, ume kompay tati quimica peñi, pingi peñi, l'awen'mu koni kuyfikeche ta ikelavuy ta -/pa et/- mejoral, aspirina kuyfikeche ta inyección tukukelavuy peñi, kiduengün ta ikevuyngün <*SPA>de <*SPA>la <*SPA>naturaleza veymu ta vemngechi -/mogen/- mongeyngün peñi 
nmlch-pmdcm1_x_0080_nmlch_00: re mapu l'awen' 
nmlch-pmdcm1_x_0081_pmdcm_00: re mapu l'awen' 
nmlch-pmdcm1_x_0082_nmlch_00: ka rume ikepefuy ta mapuyagel engün kafey?
nmlch-pmdcm1_x_0083_pmdcm_00: ka mapuyagel kavey ikeyngün peñi mawidamu ta müley ta yagel peñi, mülevuy ta yegel kümeke yagel pero fachantü veyta ingewelay 
nmlch-pmdcm1_x_0084_nmlch_00: ingewelay 
nmlch-pmdcm1_x_0085_pmdcm_00: ingewelay 
nmlch-pmdcm1_x_0086_nmlch_00: feyti ingewelay peñi, welu feytichi pu yagel tüfapüle petu mülepi ngülliw ta ...
nmlch-pmdcm1_x_0087_pmdcm_00: müley ngülliw
nmlch-pmdcm1_x_0088_nmlch_00: ...fün ka chem fün müli tapüle?
nmlch-pmdcm1_x_0089_pmdcm_00: müli ngülliw, mülevuy ta l'awen' peñi al'ünli mawidamu l'awen' fachantü -/pun pu- taiñ pu peñi pu lamngen newe yemelay ume l'awen' re wingka l'awen' pingün veyta ka mülevuy ta yagel e' como verdura piki ta che ta <%>mülevuy ta, <%>may tukukan ka müley ta wichuñ% 
nmlch-pmdcm1_x_0090_nmlch_00: chem tukukan doy ikefuy kuyfi fawpüle pu che peñi, mülelu ta mapumew re anümkangelu 
nmlch-pmdcm1_x_0091_pmdcm_00: silatru peñi, veyta mawidamu müley ta silantru 
nmlch-pmdcm1_x_0092_nmlch_00: ah
nmlch-pmdcm1_x_0093_pmdcm_00: müli
nmlch-pmdcm1_x_0094_nmlch_00: napor müli ka 
nmlch-pmdcm1_x_0095_pmdcm_00: napor mülevuy ta nalka ñengün, <Noise> veyta mülevuy peñi 
nmlch-pmdcm1_x_0096_nmlch_00: feyta petu mülepi?
nmlch-pmdcm1_x_0097_pmdcm_00: metu müli vantenmu peñi, metu 
nmlch-pmdcm1_x_0098_nmlch_00: welu ingewelay?
nmlch-pmdcm1_x_0099_pmdcm_00: newe ngewelay peñi, kiñeke müten ta iki veyti
nmlch-pmdcm1_x_0100_nmlch_00: <uh> kuyfi ka peñi, fente tañi tukefel ta mongen engün taiñ fütakeche ka newenngekefuyngün ka rume al'ün newen niekefuy pingi fawpüle ka feley?
nmlch-pmdcm1_x_0101_pmdcm_00: ka feleki peñi, kuyvi rume newenngekefuy taiñ pu cheyem newe kutrankelavuy rume peñi, kutrankelayngün 
nmlch-pmdcm1_x_0102_nmlch_00: fey chemmu yagelmu pe fentre newenngefuyngün?
nmlch-pmdcm1_x_0103_pmdcm_00: taiñ ipenmu peno peñi, yagelmu kümeke ka yegel am ikelu pu che kuyvi vantenmu ta ka yagel mületuy 
nmlch-pmdcm1_x_0104_nmlch_00: ka inchiñ adümken nütrammu ka kimkefiñ tüfa peñi, niepefuyngün may l'awen' kiduengün ta kam felelafuy chi kuyfi ta ligkelafuy tañi longko ta fütakeche rume, fewla meli mari, küla mari, epu mari tripantu niy ta wentru domo rume niewietuy ta liglongko niekepefuy küchewam tüfey ka wichu kam mülepi l'awen' 
nmlch-pmdcm1_x_0105_pmdcm_00: mülekevuy l'awen' pingeki peñi, taiñ küchayam taiñ -/log/-taiñ  longkovel kuyvi ta taiñ pu peñi, newe upakelay fütrake dungumu peñi, fachantü inchiñ peñi, ume pensakeiñ, rakiduamkiyiñ chemmu taiñ veletun <%>veymu ta -/new/- newe mongewelaiñ ka ume <%>taiñ longko ligngi taiñ longko küla mari tripantu nelu inchiñ peñi, vemechi piken inche rakiduamken 
nmlch-pmdcm1_x_0106_nmlch_00: doy küme mongen niefuy kiduengün kuyfi?
nmlch-pmdcm1_x_0107_pmdcm_00: doy küme mongen nievuyngün 
nmlch-pmdcm1_x_0108_nmlch_00: kafey ka inchiñ ta rakiduamkiyiñ tati ka ratuukiyiñ ka feyti fütakeche petu kiñekelewi, welu fentren foro niy inchiñ ta forongewelaiñ peñi, chumuelu kay pikimi eymi ka mülepefuy yagel l'awen' chumuechi tañi fente niafel küme foro engün?
nmlch-pmdcm1_x_0109_pmdcm_00: kuyvi ta newe ikelay ta kochi l'awen' engün ka peñi, kochi yegel feymu ta melekefuy ta kümeke foro fachantü ta ume mületuy ta pu wingka ñi dewmal kümeke kochüke yagel ke no veymu ta inchiñ ta veletuiñ ka peñi, 
nmlch-pmdcm1_x_0110_nmlch_00: feymu anfe 
nmlch-pmdcm1_x_0111_pmdcm_00: feymu peñi, 
nmlch-pmdcm1_x_0112_nmlch_00: doy itukepi may wingkake yagel engün vey asukura müte al'ün chadi pe?
nmlch-pmdcm1_x_0113_pmdcm_00: newe nielay ta chadi ka 
nmlch-pmdcm1_x_0114_nmlch_00: <Smack>ah kiduengün <uh> inchiñ ta kiñe ta doy amuy ta kimün küchakiyiñ foro kom kiduengün femkelafuy engün, welu fentre küme foro niekefuyngün ka 
nmlch-pmdcm1_x_0115_pmdcm_00: chumkevulu engün chi peñi, 
nmlch-pmdcm1_x_0116_nmlch_00: kimünmu mülepelay
nmlch-pmdcm1_x_0117_pmdcm_00: kimünmu ta küme dungu ta mülevuyem ka 
nmlch-pmdcm1_x_0118_nmlch_00: <Cough>feley tati peñi, feli ta mongen ta feymu ramtupen inche, inche ta nguluche tato eymi pewenche, peñi, nütramkawi peñiwen ta <uh> elungi ta kimün dungulay che, nütramkalay nielay ta ka kimün nielay ta <uh> kimlay dungu 
nmlch-pmdcm1_x_0119_pmdcm_00: feley peñi,
nmlch-pmdcm1_x_0120_nmlch_00: fill dungumu ta fillpüle felekelay dungu ka 
nmlch-pmdcm1_x_0121_pmdcm_00: feley peñi, inche mañumnetuyu peñi, tami akun tüfachi mapumu tañi rukamu tüvamu ta mülen peñi, kimüyu mañumneteyu tami ngütrammu, eymi ka eypimi ngütramkawi ta che kimi pimi ngütramkanole ta che ta kimlay ta chem dungu ume ta peñi, inchiñ am re dungu peñi, mongeli ta che re dungumu veyta ka peñi akuy kampu doy ayüwiyiñ doy eypikiyiñ mañumayu tañi peñi vey may -/pepay/- pepaiñmu piaiñ ka peñi 
nmlch-pmdcm1_x_0122_nmlch_00: feley pu' peñi, feley tati <uh> kampu tripay che ta adümmeki kake dungu <uh> fey ka kimki ka peñi kafey kimki fey chumlen mongen kom <uh> fey ka wüñoy che ka küme doy küme <uh> kimün nietuy doy küme dungu kimi kafey fillpüle felelay dungu ka inchiñ ta mapuchengen mapuchengeiñ <uh> fentren kimün niekefulu ka inchiñ taiñ pu che tamu pewenche, nguluche, lafkenche veyta petu mongeleiñ tati 
nmlch-pmdcm1_x_0123_pmdcm_00: feleiyiñ ka peñi, metu mongeleiñ mañumniaviyiñ Chaw Dio' chaw Dio' ta eluiñmu ta mongen veymu ta <%>ta müliyiñ ka peñi, 
nmlch-pmdcm1_x_0124_nmlch_00: feley, peñi, feley eymi tüfa <uh> Lonkimay pingi tami waria tami lof ta Naranju pewenche, eymi <uh> kuyfi peñi, pichichengelu kimimi ta kontrol mediku?
nmlch-pmdcm1_x_0125_pmdcm_00: amuken yengekeiñ peñi, pichi <%>ngelu ta inchiñ pichikechengelu wechekechengelu ta inchiñ ta yengeiñ ta h'opital Lonkimay pingi veymu ta amukeiñ 
nmlch-pmdcm1_x_0126_nmlch_00: femngechi dungumu kuyfi ka rume adümuufuy taiñ fütakeche pingi mülekefuy ta <uh> püñeñlchekelu kampumu pingi feyngi?
nmlch-pmdcm1_x_0127_pmdcm_00: mülekey peñi, veytamu ta mülekevuyem fachantü ta l'atuyngün ka peñi, mülewetulayngün 
nmlch-pmdcm1_x_0128_nmlch_00: <uh> amulavuyngün universidamu petu papeltulafuyngün rume, welu chumngechi chi fente küme adümuufuyngün no?
nmlch-pmdcm1_x_0129_pmdcm_00: Elchen ta eypiyuengünka vaw <%>pingingün veymu, veymu llemay peñi, 
nmlch-pmdcm1_x_0136_nmlch_00: Elchen ta elufeyu kimün engün 
nmlch-pmdcm1_x_0137_pmdcm_00: -/kimiyu engün/- kimün 
nmlch-pmdcm1_x_0138_nmlch_00: itrofill kutranmu puukülefuy pingingün tati 
nmlch-pmdcm1_x_0139_pmdcm_00: itro kutran ta kimingün ka peñi, kiduengün ta -/chemke/-  chumkevuluengün chi, chumngechi, chumkelu engün chi, pero kimingün peñi, 
nmlch-pmdcm1_x_0140_nmlch_00: rume al'ün peno llellipukefuyngün ka feymu peno ka rume al'ün kimün leliwülkefuyngün engün ka?
nmlch-pmdcm1_x_0141_pmdcm_00: vemkepelayngün peñi
nmlch-pmdcm1_x_0142_nmlch_00: fewla ta chi lofmew ngillatuki che am peñi?
nmlch-pmdcm1_x_0143_pmdcm_00: ngillatuki peñi, 
nmlch-pmdcm1_x_0144_nmlch_00: fill tripantu
nmlch-pmdcm1_x_0145_pmdcm_00: fill tripantu ngillatuki tañi pu che, pu peñi 
nmlch-pmdcm1_x_0146_nmlch_00: feymu müleki pewen?
nmlch-pmdcm1_x_0147_pmdcm_00: feymu müleki pewen rewemu 
nmlch-pmdcm1_x_0148_nmlch_00: machi ngelay tüfachi mapu kam müli?
nmlch-pmdcm1_x_0149_pmdcm_00: tüvachi mapumu ta mülelay machi peñi, re wüne konkülelu longko pingi veyti müten ta müli 
nmlch-pmdcm1_x_0150_nmlch_00: fey witrañpüramki dungu?
nmlch-pmdcm1_x_0151_pmdcm_00: fey witrañpüramki dungu 
nmlch-pmdcm1_x_0152_nmlch_00: fewla kutraniyüm che <uh> eymün niyimün ta hospital, niyimün ta consultorio chi, chem chi ta niyimün, welu wingkal'awen'tuchewe, welu ka müli ta kutran wingkal'awen'tuchewemu <%>pasmu ta müli, müli trafentun ka müli ta ileluwün kafey 
nmlch-pmdcm1_x_0153_pmdcm_00: fey 
nmlch-pmdcm1_x_0154_nmlch_00: ka müli ta katrüfünlu fentreli kutran ta puukülelay ta pital tumuechi mongetuki tüfamew, müli kiñeke adümuukülelu
nmlch-pmdcm1_x_0155_pmdcm_00: <uh> vemngechi ta kutraniyüm ta che peñi, amuki ta Temuko püle, Temukopüle ta müli ta machi feypüle ta amuki taiñ che feypüle ta pey ta l'awen'engün mongen ta elungetuyngün veymu<%> mongekeyngün vey wüñomekeyngün, vemlay, l'ayngün ka peñi, vemngechi vemki tañi kutran engün kiñekemu ta amuki ho'pital de Lonkimay kiñekemu ta ka -/momenge/- mongekeiñ ka peñi.

