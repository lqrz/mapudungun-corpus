; CDR: 00.00 
; TRV: 00.00 
; File: nmlch-nfrchB2 
; Last changes made on 10/24/2001 
; Transcriber: Cristian C. Anton. 
; Comments:  
; 
nmlch-nfrchB2_x_0000_nmlch_00: feytichi iagel he rume newen nge keperkefuy tüfey we iyal perkeno mapumu tripapalu tüfi 
nmlch-nfrchB2_x_0001_nfrch_00: mapumu llemay tripapalu soy newen ngefuy che feychi yagelmu feula soy ikiyin kake iyagel fey soy kutrankiyin ka yafüngekelayin kiñekemu müte iyem feychi yagel kuyfi he kom mapuche iagel ingekefuy fey fey soy alütukefuy mongen che ka müte ke mülekelafuy kutran 
nmlch-nfrchB2_x_0002_nmlch_00: feley llemaychi lamngen feyti nga weke kutran pipimi nga feula ta kake he kake rumetuy ta kutran mületuy ta romatismo ka mületuy ta tüfichi <*SPA>diaveti ulcera ka mületuy nga he chem kutran pipimi ama tüfinga he nentukelu nga presion fey 
nmlch-nfrchB2_x_0003_nmlch_00: he pekan yagelmu perkeno fey tungetuki tachi kutran feyti 
nmlch-nfrchB2_x_0004_nfrch_00: fey llemay pekan yagelmu tungeki feychi kutran fey kiñekemu pekelay l'awen' che alütukelay mongen kuyfi he chemimu iyagel ikefel fey kutran tripay fey mongetripafemtukefuy soy, soy müte he müte 
nmlch-nfrchB2_x_0005_nfrch_00: kutrankelafuyin kuyfi soy kümelkalekefuyin amukelafuyin pitalpüle chumkelafuyin doy niekefuyin newen tañi küsawal kom fey fewla fey he re iyagel kake tripa iyagel küpa iyin fey feychi iyagelmu fey soy kutrankeyin ka fey 
nmlch-nfrchB2_x_0006_nfrch_00: kiñekemu fey yafüngekelafuyin tañi küsawal ta tüfey 
nmlch-nfrchB2_x_0007_nmlch_00: feli lamngen feyta petu ngekenofulu ta kuyfi kake rakisuam mülekelafuy ta <*SPA>posta ka mülekelafuy ta <*SPA>ospital feyti ti pu' somo niekefulu tañi püñeñ chumngechi chi mongelkefuy ñi pichikeche kuyfi engün feula ta amuy ta kontrol pingi ta ka mülepi ta tüfi lichi yemetukingün alimento pi ta winka he fey kuyfi chumngechi 
nmlch-nfrchB2_x_0008_nmlch_00: moyo chumngechi mongelngekerkefuy chi pichikeche 
nmlch-nfrchB2_x_0009_nfrch_00: re moyolngekefuy ñuke llemay re lichi ñuke lichi re lichi ñuke müten mongekefuy kuyfi pichikeche yengekelafuy kontrol mew yengekelafuy postamew fey soy ka soy kutrankelafuyngün soy yawüngekingün kom foro soy yafüngeki lichi ñuke mew kom ka 
nmlch-nfrchB2_x_0010_nfrch_00: doy küme tremkefuyngün doy sanu 
nmlch-nfrchB2_x_0011_nmlch_00: feyti he iperkelafuyngün may tüfi he lichi en <*SPA>polvo tüfeyka mongenmu ngelafuy tüfeyka 
hB2_x_0013_nmlch_002_nfrch_00: femkefuy tukulpakelafuy he kake tripakeche iyagel ka somo amukelafuy koñial ta posta mew kisu ñi wentru müten ta he kuysakefeyo püñeñelkefuyu kuyfi che ka mülekefuy somo ka püñeñeñelche kampumew amukelafuy postamu che kuyfi 
nmlch-nfrchB2_x_0014_nfrch_00: fey ka soy küme mongelekefuy ngün operangekelafuyngün chumngekelafuy rume soy re mapuche kimün mülekefuy kuyfi feula ta re winka kimün ta müley piwelay chumün kampumu rume che ka inayentuy kom sungu fewla puyche
nmlch-nfrchB2_x_0015_nmlch_00: a feyti kuyfi mülekelafuy operan ka 
nmlch-nfrchB2_x_0016_nfrch_00: ngekelafuy chem sungu ngekelafuy soy küme mongekefuy pichikeche ka kutrankelafuy müte somo kuyfi 
_x_0018_nfrch_000016_nmlch_00: kake rupatuy ta he tripantu fey he wichukeletuy ta feula ta mongen lamngen fey he seyu am kimün feymu penow piken eymi chem pikimi kay 
nfrchB2_x_0019_nmlch_00rch_00: seyuy ngu mongen feymu feletuy kom rasa akuy kake tripakeche doy notukawpay doy pichin ngelu inchin kay welu inchin ka petu trepetuyin feula inchin taiñ kimün ta kimün inatuayin piyin he müte feyentuwlayin winka l'awen' mew inchin taiñ 
nmlch-nfrchB2_x_0020_nfrch_00: kimün ta inatuayin piken inche feletuy feula ka wiño tuy ta rakisuam kimün küme tukulpan kom petu wiñotuy inche ayiwken tañi petu femekel ta puche 
nmlch-nfrchB2_x_0021_nmlch_00: feli ka lamngen felika feyti inche ta rupaken fill lof mew miaken femngechi ngütram kintuken ka femngechi ngütram peken tati lamngen fey inche ayiwken tañi puche mu' ka he petu mülekarki ta kimün piken inche tañi rakisuammu fentelepeafuy kimün pikelafun welu mülerki ta kimün petu ta tüfi lamngen ka petu ta pepiluwürki ta che 
nmlch-nfrchB2_x_0022_nfrch_00: petu pepiluwi che petu mülelu füchakeche kay soy kimtuayin pikiyin pütrülefuy kimün inchin taiñ rakisuam inatuayin inchin tasoy küme mongen ta niekefuyin ta kuyfi 
nmlch-nfrchB2_x_0023_nmlch_00: feli ka lamngen feli ka inchin am tüfa pekan mülenolu tüfachi mapu mew ka inchin tüfamu elngelu kay tüfa tachi mapumew inchin pekan che el laymu fey eleymu ta
nmlch-nfrchB2_x_0024_nfrch_00: chaw ngünechen ta eleymu 
nmlch-nfrchB2_x_0025_nmlch_00: felepika 
nmlch-nfrchB2_x_0026_nfrch_00: inchin ta kisu ta mongelekelayin chaw ngünechen fillantü elunekeyinmu antü newen elunekeyimu wün elelürkiyumu kom el mapu elukeyimu inchin taiñ mongeleal feymu inchin mañumkefiyin chaw Dios iyal küsawal kom taiñ niel inchin chaw Dios ta elukeyimu inchin feymu ta inchin ta inkü rakisuam nieyin wes wesngekelayayin he üllkuki ta chaw Dios ta ka rüpümu ta koniyin inchin tañi rakisuam ta inaniayin müten chumlekefuy kuyfi ka feletuayin 
nmlch-nfrchB2_x_0027_nmlch_00: feyti feula inchin ta fentren tufiyin tachi sungu tati lamngen ka kiñeke ta feypimi nga ngüyutumutuayin kimün 
nmlch-nfrchB2_x_0028_nfrch_00: may 
nmlch-nfrchB2_x_0029_nmlch_00: feyti welu letuy taiñ rakisuam nga kiñeke taiñ pu' lamngen ta inawtuwki ta wikür rewtuyem mu operatuyem fey wirinetuy tañi kümeke falipen kimün perke tüfi 
nmlch-nfrchB2_x_0030_nfrch_00: feymew ngüyutuyimu inchin taiñ kimün fey chumekengetuyin rume pitalmew kuyfi soy alütukefuyin mongen amukelafuyin feychi rukamew feychi pitamu konkelafuyin feula chumngechi feyentuniyin kake sungu kainchin tain mongen ka doy doy elungekelayin mongen müna piti mongen müna pichintukiyin ta mongen feula inchin taiñ rakisuam welu nielu 
nmlch-nfrchB2_x_0031_nmlch_00: ka rakisuam inapetuyin tüfa 
nmlch-nfrchB2_x_0032_nfrch_00 inkawetulayin mu ta ngünechen tañi femül üllkukerki ta ngünechen ta kake rakisuam ta tukulpayem chaw inchin taiñ rakisuam ta soy ünkünekefuyin kuyfi ta soy küme mongen tunekefuyin kom pichikeche füchakeche wechekeche soy küme mongen niekefuy kuyfi kutran kelafuy soy alütukefuy mongen he chem müte ropatuwkelafuy rume kuyfi doy alütukefuy mongen feula soy ropatuy a pata miawlayin soy kutraniyin welu nietuyin taiñ rakisuam tati chaw 
nmlch-nfrchB2_x_0033_nmlch_00: felepi ka lamngen felepika feyti feypingeken ta ngütrammu ta tüfi welu felepelay ta tüfi he petu am mülelu rakisuam petu ta müli ta feyentun fey he pekan kimngelay kimün ka pekan kimngelay ta rakisuam lamngen fey he welu ngünechen el lu pekan afkelay pingi ta tüfey 
nmlch-nfrchB2_x_0034_nfrch_00: femkelay tati chaw pekan afkelay chaw ngünechen tañi kimün ta elukeymu inchin ayiuki ta ngünechen taiñ kisu tañi rakisuam ta inaneyin ta inchin kake rakisuam tukupayin fey üllkukerki ta ngüneche 
nmlch-nfrchB2_x_0035_nmlch_00: feli ka lamngen feli ka fey mülelu kay petu he mapu ka petu ta montuliyin inchin ka fey feymu peno petu müli ta rakisuam lamngen 
nmlch-nfrchB2_x_0036_nfrch_00: feymu ta petu müli ta rakisuam feymu ta chaw ngünechen ta petu nguyilayimu tañi petu inatuy taiñ küme rakisuam tükulpatuayin inchin taiñ sungu ta kuyfi taiñ niekefel nguyutuleyin kake sungu inchin taiñ rakisuam inchin tañi kimün inchin taiñ kom chumlekefl kuyfi feletuliyin ta soy ta ngünechenta ayiway ta inchin ta femliyin feymu ta kelluayin soy kellunetueyin mu ta elchen kom küme akuay tukun nieliyin kullin kom kümeleay kümeleay pichi keche küme rakisuam nieliyin kom kümeleay tati chaw küme küpayay taiñ tukun 
nmlch-nfrchB2_x_0037_nfrch_00: küme wefay chem tukuliyin newen ngeay wefpan taiñ tukun ta tuteleayin ta chaw dios mu  weya rüpümu konliyin ta üllkukerki ta chaw Dios ta chem tukun nieyin ta weda wefkerki mülele ta ngillanmawün perün yetuayin taiñ tukun taiñ küme mongeleal taiñ mongepemu kuyfi ta femkefuy ta füchakeche kuyfi ta felekerkefuy ta sungu inchi ta tüfa ta ngoyitufuyin 
nmlch-nfrchB2_x_0038_nmlch_00: feyti he taiñ küpalmemu he rume kuyfi antü dewma tüfey ka lamngen fey welu rume alünekerkefuy pepiluwün ka fey 
nmlch-nfrchB2_x_0039_nfrch_00: mülekefuy pepiluwün kom kom küme kimün mülekefuy kuyfi femu ta soy mülekefuy ta alün kullin he soy newen ngekefuy ka che feula ta kullin rume ta ngewelay aftukulmeki ta kullin inchin ta welul kaney taiñ rakisuam tukulpatuliyin inchin taiñ küme rakisuam kom eluketew chaw Dios kom kümeke akutuay kom ta eluyetuain feula ta üllkutu nengerkiyin inchin taiñ kake rakisuam kake sungu ta tukupayem üllkukerki ta chaw Dios 
nmlch-nfrchB2_x_0040_nfrch_00: chaw fewla ta inkü netuayin ta rakisuam inchi taiñ kom taiñ kimkefel kuyfi tukulpatuleyin mu fey mu ta mañumayinmu ta chaw Dios ta kom taiñ müntuymatufetew fey kom elu tuayin mew inchin taiñ chumkefel kuyfi inanietuayin 
nmlch-nfrchB2_x_0041_nmlch_00: feli ka lamngen feli feyti welu eymi pipimi nga ngewelay kullin tüfa ngewelay ka fenteken he küme ke sungu pipeymi welu chumngelu pikimi eymi lamngen 
nmlch-nfrchB2_x_0042_nfrch_00: chew konpay kake tripache feymu llemay femkiyin inchin taiñ kimün ta küpa eltu eltuyin kuyfi nüneeyin kom rakisuam petu akunolu kake che alün mapu mülekefuy feula taiñ mapu rume ta ngewelay ngewelay ta he chew taiñ ütal kullin nal fey re pichikelewi kullin ta kachu mu ta mongekerki kom che ta tukulu weñeki waka manzun kawellu kom mongeki kachumew ngenoyem kachu lakingün tromlikingün fey chew kay niafuyin kullin nienolu mapu inchin 
nmlch-nfrchB2_x_0043_nmlch_00: feyti lamngen kompalu kake che tüfachi mapumew feyti re pekan kompaperkelay tüfi tachi mongenmew ka he chem sungu chi küpalnieyngün tüfey muntu paperkefi mapu ka rakisuam tüfi fey fempi tüfi 
nmlch-nfrchB2_x_0044_nfrch_00: müntu palleyimun llemay konpay malopayin mu inchin welu he chaw tukafuyin pewlayin küpa apümngefuyin kuyfi kom inchin welu chaw ngünechen inkayinmu fey kiñeke mülewin tati tüfey aflayin fey,fey feymu pichin mülewetuyin feymu llemay weupayinmu feychi chi puche weungelu fey ngünenkangepay ngün fey kake rakisuam elungepayngün eymi tami sungu kümelay pingeyin inchin fey inayentuyin feyentuyin he fey ñi weyalkangepayal llemay inchin 
nmlch-nfrchB2_x_0045_nfrch_00: fey kewangepayin muntukangepayin mapu feymu pichike niewetuyin chem chem kom ñi niekefel kuyfi 
nmlch-nfrchB2_x_0046_nmlch_00: feli ka lamngen feli ka tüfinga inche llowkefin tati ngütram fey he pemeken tañi pu lamngen pemeken tañi pu peñi femngechi ngütram kintumekefin chumngechi pen ta sungu tüfa fey mu fey ka ngütram pepiyu tati welu petu mongeliyin tati lamngen fey ka feyentunelyin ta ngüneche ka ngüyunofiliyin tachi kimün fey petu montulneyinmu ta ngünechenka 
nmlch-nfrchB2_x_0047_nfrch_00: femayin pu kom chem trapümuwtuliyin kom kiñe rakisuam nietuliyin kom taiñ kimül entunetuliyin feula ta ka kellungetuayin fey nguyungelayayin fey ka soy mületuayin kom taiñ chumlekefel kuyfi ta wüñoltutuayin taiñ felekefel kuifi müte feyentunoliyin chem pingeken kaketripakeche ngülam,chem ngülam eluketew ka tripache feyentunoliyin fey kümey tati fey ayiwtay ta chaw ngünechen tüfey ka kellungetuayin elungetuyin kon taiñ müntuymangekefel kuyfi 
nmlch-nfrchB2_x_0048_nmlch_00: feli ka lamngen feli 
nmlch-nfrchB2_x_0049_nfrch_00: feley 
nmlch-nfrchB2_x_0050_nmlch_00: eymi tüfey he tami he rakisuam mew tami kimünmew fey ti kimpaymi kutran tami he ñuke tami chaw kutranchengi kiñeke 
nmlch-nfrchB2_x_0051_nfrch_00: may kuyfi ñuke müna kutrankefuy müna kütrankawkefun pichikan inche ngümakefun fey müna kutrankawkefuy feula soy kümelkaletuy inchin tremlu kom sapifiyin soy küme müna kutrankawkefuy kuyfi pofre ngekefuyin inchin kutrankawkefuy ngüñünmew fey ngüñükelu fey kutrankefuy fey niekenolu may manzun chem chumngechi küsawal fey feymu fey tukukelafuyin kachilla niekelafuyin rüngo feymew kutrankawkefuyin feymu 
nmlch-nfrchB2_x_0052_nfrch_00: fey kidu ka doy kutrankefuy yafüngekelafuy taiñ sapeatew müna pofrengekefuyin kuyfi feula alükelu inchin tremlu fey küsawiyin kellunetufiyin nietuyin manzun kullin chaw ngünechen mu pielmu feletuyin 
nmlch-nfrchB2_x_0053_nmlch_00: feli ka lamngen feyti müleki ta kutran fill mongenmew fey he wesalkakefuy ta tüfey welu pey l'awen' tüfi 
nmlch-nfrchB2_x_0054_nfrch_00: pey l'awen' llemay pey l'awen' he kisu ka ka amuy kiñe machi mew medika fey he resetalngi l'awen' waskümi l'awen' alün l'awen' waskümi nguyutufiyin feula welu kisu feyentu feychi l'awen' pütokofi feychi l'awen' alüyma kutranküli kütantu mew iltungekefuy yafüngekelafuy küsawal fey feula fey he kümeletuy feula kumekuneyu feychi l'awen' feyentuy llemay mapuche l'awen' pütokolu fey mongetuy feyentu nole pütokole rume ta mongelayafuy amulay winka l'awen' tualu 
nmlch-nfrchB2_x_0055_nfrch_00: inchin taiñ l'awen' müten pütokoy elungey sapifiyin inchin ka feula soy kümeletuy 
nmlch-nfrchB2_x_0056_nmlch_00: feli lamngen feley he re femngechi ta he pütokongi l'awen' he kümerkelay mülerki ta feyentual ta che 
nmlch-nfrchB2_x_0057_nfrch_00: kümekelay ta re famngechi pütokongi l'awen' feyentulu kümekunukiyu l'awen' ka ngillatulu ngillatukunukita che antü pütokoalu l'awen'ka 
nmlch-nfrchB2_x_0058_nmlch_00: petu ñi pütokonon 
nmlch-nfrchB2_x_0059_nfrch_00: petu ñi pütokonon kiñe ngillatukunuki fey kümekunukeyu l'awen' fey <*SPA>despue fey sapinengetuy ten fey mongetuki 
nmlch-nfrchB2_x_0060_nmlch_00: feli ka lamngen 
nmlch-nfrchB2_x_0061_nfrch_00: yafüngewetuki akutuki kom newen 
nmlch-nfrchB2_x_0062_nmlch_00: feyti ka chem kutran kimimi tami mongenmu lamngen müli ta fentren kutran pipiminga welu mülepelay ta petu kutran ta petu mongekenolu pitalmu he feyti nga kiñe kutran mülinga trafentun pingi fey kimfimi tüfey mülepi l'awen' pitalmu 
nmlch-nfrchB2_x_0063_nfrch_00: ngelay ta l'awen' ta pitalmu ta trafentun mu müley mapuche müten kimni feychi l'awen' nieki ta machi ta nieki ta che ta trafentulu perimontun ka müley fey ngelay ta l'awen' ta pitalmu re mapuche l'awen' mu mongetuki ta che he sufriki welu che welu mongeki he müna kutrankacheki welu chi perimontum kutran pingi trafentun ka weküfu inawtukiyu che kisu yawi fey püle kümelay miawün ta rangiantü pingi ta wekun pichikeche weküfu ta müñaleki ta feychi hora pingeki fey wekun miawkelay pichi keche 
nmlch-nfrchB2_x_0064_nfrch_00: rangi antü pingey kümelay 
nmlch-nfrchB2_x_0065_nmlch_00: he femngechi pekan miawle pichikeche fütachengeafuy rume ano inawtu ale fey trafentur keafuy 
chB2_x_0067_nmlch_00_nfrch_00: trafenturkeafuy muna kutrankawki ta trafentun kutran pingi 
nmlch-nfrchB2_x_0068_nmlch_00: felepi ka lamngen felepika feyta ngelay tüfika 
nmlch-nfrchB2_x_0069_nfrch_00: l'awen' ngelay lawen' pitalmew 
nmlch-nfrchB2_x_0070_nmlch_00: chem pitalmu norme 
nmlch-nfrchB2_x_0071_nfrch_00: chem pitalmu rume ta ngelay re mapuche l'awen' müli ta trafentunmu perimontun ka kom 
nmlch-nfrchB2_x_0072_nmlch_00: fey perimontunmu ka ngelay l'awen' 
nmlch-nfrchB2_x_0073_nfrch_00: ngelay l'awen' pitalmu 
nmlch-nfrchB2_x_0074_nmlch_00: feli ka lamngen fey müleperki ta kutran ta petu mongenmu nienolu ta l'awen' pitalmu ka 
nmlch-nfrchB2_x_0075_nfrch_00: may kimngenochi kutran ta yewki ta che ta kimngenochi kutran ngelay l'awen' 
nmlch-nfrchB2_x_0076_nmlch_00: femngechi pekan inawtuafuy che 
nmlch-nfrchB2_x_0077_nfrch_00: inawtuafuy ta che ta kimnole ta l'awen' ta chem kutrantule feymu ta inchin ta kuydawkülekiyin sapinewkeyin kisu amutripakelayayin fey püle pun ka ka fey kuñiwtuyin ta miawün ta pun chem rume peki ta che anchimallen miawki pingekela anchi he pun miawi che 
nmlch-nfrchB2_x_0078_nmlch_00: müleperkiti ka tüfa mapumew newengelu 
nmlch-nfrchB2_x_0079_nfrch_00: newengelu ta ka müli ta mapumew nag mapu ka müli kutran kimngekenolu chem pengekenochi kutran ka müley 
nmlch-nfrchB2_x_0080_nmlch_00: fey ka kiñe kutran müli mal de ojo kimfimi tüfey 
nmlch-nfrchB2_x_0081_nfrch_00: may pichikeche müna tuki feychi kutran pichikeyma müte lelingey che fey kutranki pichikeche ka mülelay l'awen' ospitalmu ka mülelay kampumu müli l'awen' inche santiwa ngeki chi pichi keche fey kümekunuki feychi l'awen' 
nmlch-nfrchB2_x_0082_nmlch_00: feyti yengele pitalmu ngerkelafuy l'awen' 
nmlch-nfrchB2_x_0083_nfrch_00: ngelay l'awen' ta pitalmu ta mal de ojo pingelu santiwa ngeki ta pichikeche trapi küla trapi he sofa ngeki che lonkomew n'amun'mu lipang mu pichikeche fantri pingeki lonko küla parte lonkomu entuymangeki küla trapimew fey lüpümngeki kütralmew fey füre le fürele chi trapi fey mal de ojo niekelay ka kutran niekerki fey fürenole türpu chi trapi trafentulerki trafentulerki tati pichi che konürki ta mal de ojo 
nmlch-nfrchB2_x_0084_nfrch_00: feymu ta kimngeki ta feychi kutran  
nmlch-nfrchB2_x_0085_nmlch_00: feli ka lamngen feley feyta mülelu ta pepiluwlu ta kimpefi tüfeyka 
nmlch-nfrchB2_x_0086_nfrch_00: kimi pu' pepiluwlu ta
nmlch-nfrchB2_x_0087_nmlch_00: fey pepiluwnolu tüfey pekan chumürkeafuy rume 
nmlch-nfrchB2_x_0088_nfrch_00: femafuy pu' chumafuy rume ta kimnole ta pekan pekan che ta kimkelay ta chem kutran ngey ta pichikeche welu chem pürüm asiluwki fey kutran ngümaki 
nmlch-nfrchB2_x_0089_nmlch_00: aseluwki 
nmlch-nfrchB2_x_0090_nfrch_00: may rume wesa ngümaki pichikeche rapikey fey santiwangeyem fey rupatuki ti feychi kutran fey umawnawki pichi che fey soy fey kimki kümekunu feychi l'awen' 
nmlch-nfrchB2_x_0091_nmlch_00: feyti tümki ka 
nmlch-nfrchB2_x_0092_nfrch_00: may fey tüngki ta tüfey 
nmlch-nfrchB2_x_0093_nmlch_00: feli llemay chi lamngen feli welu he pekan che kimlayafuy tüfi ka 
nmlch-nfrchB2_x_0094_nfrch_00: kimlayafuy pekan che asümüwlu müli kim l'awen'tuchelu 
nmlch-nfrchB2_x_0095_nmlch_00: kimnelu l'awen' 
nmlch-nfrchB2_x_0096_nfrch_00: may 
nmlch-nfrchB2_x_0097_nmlch_00: feli tati mongenmu montulelay ta che fey ini rume nielan kutran pilayafuy tüfachi mongenmu ka 
nfrchB2_x_0099_nmlch_00ch_00: femi pu' kom che ta kutranki 
nmlch-nfrchB2_x_0100_nmlch_00: ngelay ta montun 
nmlch-nfrchB2_x_0101_nfrch_00: ngelay ta montun ta kutranmew füchakeche pichikeche wechekeche kom kutranki miawiyem wesake kutran fey l'awen'tungi fey monge tripatuki kim l'awen'tuchelu fey l'awen'tuchey pekan kechi ta l'awen'tuchekelay 
nmlch-nfrchB2_x_0102_nmlch_00: felepi ka felepi tati fey welu felekita mongen müli tañi kellü newal ta che ka müli tañi l'awen'tuwle ta fdeyenturkeal ka 
nmlch-nfrchB2_x_0103_nfrch_00: may feyentuniel l'awen' fey mongetuki fey feyentunolu chi l'awen' tuchelu tutekelay 
nmlch-nfrchB2_x_0104_nmlch_00: aaa kimki l'awen' 
nmlch-nfrchB2_x_0105_nfrch_00: kimki l'awen' mongeltuchekelay feyentunoluchi l'awen' tutekelay üllkuy ka l'awen' nielu ka ngen l'awen' ka 
nmlch-nfrchB2_x_0106_nmlch_00: re felelay ka 
nmlch-nfrchB2_x_0107_nfrch_00: re felelay kom pichi che niey, niey 
nmlch-nfrchB2_x_0108_nmlch_00: kimün 
nmlch-nfrchB2_x_0109_nfrch_00: kimün ngen kom 
nmlch-nfrchB2_x_0110_nmlch_00: pepiluwün ka 
nmlch-nfrchB2_x_0111_nfrch_00: may pepiluwün 
nmlch-nfrchB2_x_0112_nmlch_00: fey llemaychi fey llemaychi fey trür nolu kay ta rakisuam feyta he wichukeleki ta pepiluwün fey ka he welu felenofule wesalka lepelayafuy sungu 
rchB2_x_0113_nmlch_00nfrch_00: wesalkaleafuy sungu pu' chaw feleafuy tati mülelu ka kom kimüm l'awen' winka l'awen' mapuche l'awen ka ke tripakechi l'awen' fey konchi kutran fey tutekelayu konchi l'awen' ka 
nmlch-nfrchB2_x_0114_nmlch_00: feli llemay chi eymi kimpimi l'awen' ngüfillam ngüfilli lelu 
nmlch-nfrchB2_x_0115_nfrch_00: may kimün tachi l'awen' tati ngüfillün mew he tukungeki he inaltu ko mülichi l'awen' ina lewfu müli chepika pinge kangelu folil poleo pingey  küla wechun rume ka tukungeki rüme fey wütruymangeki tati kom chi l'awen' trapümngeki wütruymangeki waskün komew fey kiñepchi elungeki kiñe reposayal lüpüm asukar ka fey elungeki tati fey rupatuki tati ngüfill 
nmlch-nfrchB2_x_0116_nmlch_00: feyti mongeturkefuy che 
nmlch-nfrchB2_x_0117_nfrch_00: feyti mongeturkefuy che may 
nmlch-nfrchB2_x_0118_nmlch_00: kutrankawki ta che famngechi ta chemi pingi tati niey ta femngechi kutra welu chumafuy mongenmu fill kutran ta kontu rumekiyu che ka 
nmlch-nfrchB2_x_0119_nfrch_00: may mongenmu ta lifre lekelay ta cheta chem kutran rume ta tukulpangeki fey kutranki che ka welu müli l'awen' kimnoyem l'awen' ta kutrankawki che kimiyem fey mongen mongen tuki pütokoymuy l'awen' 
nmlch-nfrchB2_x_0120_nmlch_00: feyti kaykimfimi tüfichi kutran he rüngül pilun pingelu 
nmlch-nfrchB2_x_0121_nfrch_00: may rüngül pilun kutran ka niey l'awen' ta tüfey he tukungeki wüllen tati eñum wüllen tukulelngeki pilun mew fey pichikeche we pichikeche we pichikeche entulelngeki wüllen fey eñum wüllen tukulelngeki pilun mew kiñe wen ratu niengeki fey kiñeñpüle külü kunungeki müten fey tukulelngeki feychi wüllen fey entuymangi tañi wüllen fey kañ püle wayo rupangeki chi pilun fey tripatuki fey eñum tripayem chi wüllen fey mongetuki ta pilun fey despue ngüsi kunungetuki kalufisamew fey tripanual kürüfmu tati kusulel chi kutran tripale kürüf mew soy kutranki pilun l'awen' tuleyem
nmlch-nfrchB2_x_0122_nmlch_00: kuñiutuletualu 
nmlch-nfrchB2_x_0123_nfrch_00: kuñiutuletualu sew l'awen'tuli che 
nmlch-nfrchB2_x_0124_nmlch_00: ngaweñtu pilun ngekerki tüfey 
nmlch-nfrchB2_x_0125_nfrch_00: may ngaweñ ngi pilun tati 
nmlch-nfrchB2_x_0126_nmlch_00: feyti rupatuy tüfi kutran 
nmlch-nfrchB2_x_0127_nfrch_00: rupatuy ngewetulay kutran 
nmlch-nfrchB2_x_0128_nmlch_00: feli ka lamngen feli fey fentren l'awen' ta kimürkimi ka he nierkimi ta rakisuam tati fey manel piyu feyta ngütramkamean tañi lamngen pipiyu feymu ta penepayu tati welu rume mañumniyu tami ngütram mu ka eymi ta feyentulekerkimi ta tami mongen mew ka feyentukerkefimi ta ngünechen rumel tüfey 
nmlch-nfrchB2_x_0129_nfrch_00: femken inche feyentuleken inchin taiñ l'awen' mew inche kom feyentuken he mapu mülechi l'awen' mawidamu entungekelu inche ka mañumneyu faliltuen tati pepayen kimi pien feymu ta kontupayen inche ka rume mañumeyu ta tüfey küme puwtuaymi küme miawaymi chaw ngünechen ta kuydaneaymu el layaymu chew tañi amuel küme konpuaymi 
nmlch-nfrchB2_x_0130_nmlch_00: feli ka lamngen feli inche ka mañumeyu tami ngütram mew fey inche fentepuay chi ngütram tüfa welu he pewmangeli ta rume alün tunmuaymi mongen eymi ka soy alün kimün niaymi tami mongenmu he lamngen tüfachi ngütran ta fente puay 
nmlch-nfrchB2_x_0131_nfrch_00: femi chaw.

